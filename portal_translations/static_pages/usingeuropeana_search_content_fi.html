
<div id="content-main" class="with-sidebar vcard">
<h1>Hakeminen Europeanassa</h1>

<p>Tervetuloa Europeanan käyttäjäksi. Tällä sivulla kuvataan joitakin sivuston käyttötapoja, kuten seuraavia:
	<ul class="zero">
		<li><strong>Hakeminen Europeanassa</strong>: Hakuvinkkejä, tarkennettu haku, fraasihaku, sanojen jättäminen pois hausta, ennakoiva tekstinsyöttö, tulosten suodattaminen, haun jakaminen.</li>
		<li><strong>Näin käytän Europeanaa</strong>: Näyttelyitä, uutta sisältöä.</li>
		<li><strong>Hakutulokset Europeanassa</strong>: Lisätietojen ja käyttöoikeus- ja lisenssitietojen tarkasteleminen, tietojen kääntäminen, hakeminen ulkoisista palveluista, samankaltaiset haut Europeanasta, aineiston tarkasteleminen toimittajan sivustossa, upottaminen ja siteeraaminen.</li>
		<li><strong>Minun Europeanani käyttäminen</strong>: Hakujen tallentaminen, aineistojen tallentaminen ja avainsanoittaminen.</li>
	</ul>

<h2>Yleinen haku</h2>

<p>Europeanan miljoonista aineistoista hakeminen on helppoa. Kirjoita vain hakusana ja paina  <strong>Haku</strong>.</p>

<h2>Erikoishaku</h2>

<p>Voit rajata hakuasi <b>Haku</b> -kohdan oikealla puolella olevalla nuolella ja valitsemalla kategorian: <strong>Teoksen nimi, Tekijät, Aiheet, Päivämäärät ja ajanjaksot, Paikat</strong>. Kirjoita sen jälkeen hakusana ja paina <strong>Haku</strong>.</p>

<p>Vaihtoehtoisesti voit kysyä itseltäsi mistä olet kiinnostunut: kenestä henkilöstä (who), mistä aiheesta (what), paikasta (where) tai ajanjaksosta (when)? Kirjoita tämä sana hakukenttään ja sen jälkeen kaksoispiste.  Esimerkiksi "what:tuoli". Paina sen jälkeen <strong>Haku</strong>.</p>

<p>Tarkennettuja hakuja voit tehdä näin:</p>
	<ul class="zero">
		<li>Käytä <strong>Tekijä</strong> -filtteriä tai kirjoita <strong>who:</strong> ja sen jälkeen esimerkiksi jonkun näyttelijän, kirjailijan tai arkkitehdin nimi. Hakutuloksissa näkyvät vain ne aineistot joihin tuo nimi on merkitty tekijäksi. Esimerkiksi <a href="search.html?query=who%3A+Vincent+van+Gogh">who: Vincent van Gogh</a> rajaa hakutuloksesi van Goghin töihin, jättäen pois valokuvat taiteilijasta tai hänestä ja hänen töistään kertovat dokumentit.</li>
		<li>Käytä <strong>Aihe</strong> tai <strong>Nimeke</strong> -filtteriä tai kirjoita <strong>what:</strong> ja sen jälkeen aihe, josta olet kiinnostunut tai sanoja sen teoksen nimestä jota etsit. Hakutuloksissa näkyvät vain ne aineistot joiden otsikkoon on kirjoitettu käyttämäsi hakusana. Esimerkiksi <a href="search.html?query=what%3A+maps">what: maps</a> rajaa hakutuloksesi karttoihin, tai <a href="search.html?query=what%3A+art+nouveau">what: Art Nouveau</a> näyttää Art Nouveau tyylin mukaisesti tehdyt taideteokset, rakennukset ja monumentit.</li>
		<li>Käytä <strong>Place</strong> -filtteriä tai kirjoita <strong>where:</strong> ja sen jälkeen kylän, kaupungin tai maan nimi (Euroopassa tai sen ulkopuolella). Hakutuloksissa näkyvät vain ne aineistot, jotka on luotu tai julkaistu hakemassasi paikassa tai jotka kuvaavat sitä. Esimerkiksi <a href="search.html?query=where%3A+milan">where: Milan</a> auttaa rajaamaan hakuasi kun etsit Milanossa luotuja tai siellä säilytettäviä teoksia - etkä kirjaililija Milan Kunderaa käsitteleviä aineistoja.</li>
		<li>Käytä <strong>Ajankohta</strong> -filtteriä tai kirjoita <strong>when:</strong> ja sen jälkeen ajankohta (esim. 1945) tai ajanjakso (esim. keskiaika, Medieval). Hakutuloksessa näkyvät vain ne aineistot joiden ajankohdaksi on merkitty hakemasi ajankohta. Esimerkiksi <a href="search.html?query=when%3A+1984">when: 1984</a> auttaa rajaamaan hakuasi kun etsit aineistoja, joiden päivämääräksi on merkitty 1984 - etkä aineistoja, joiden otsikossa on 1984 kuten George Orwellin romaanissa. </li>
	</ul>

<p>Näillä hakutavoilla voi etsiä myös eri kielillä ja taivutusmuodoilla. Esimerkiksi <a href="search.html?query=where%3A+milan">where: Milan</a>, hakutulokseen sisältyvät myös aineistot, joissa Milano, Mailand tai Milanas on maantieteellisenä kattavuutena.</p>

<h2>Fraasihaku</h2>

<p><b>Fraasihaku</b> on myös mahdollista. Laita vain <b>lainausmerkit</b> (e.g. &ldquo;art nouveau&rdquo;) fraasin ympärille, jonka haluat löytää, tai kirjoita <strong>AND</strong> hakusanojen väliin (esim. art <b>AND</b> nouveau).</p>

<p><b>Hae ilman tiettyjä sanoja</b> kirjoittamalla <strong>NOT</strong> isoilla kirjaimilla, ja perään sana, jonka haluat jättää pois (esim. Auguste <b>NOT</b> Renoir)</p>

<p>Yksi kätevä hakutapa on <b>Automaattitäydennys</b>. Aloita kirjoittamaan hakusanaa. Europeana ehdottaa sanoja, jotka mahdollisesti ovat mielessäsi. Valitse hakusana listasta ja paina <strong>Haku</strong></p>

<h2>Rajaa hakua</h2>

 <p>Tehtyäsi alustavan haun voit karsia hakutulosten määrää <strong>Rajaa hakua</strong> -toiminnoilla. Ne löytyvät hakutulosten vasemmalta puolelta. Hakusanoja lisäämällä rajaat tuloksia. Kirjoita hakusana  <strong>Lisää hakusanoja</strong> -kenttään ja paina <strong>+ Lisää</strong>. Hakusana näkyy sivupalkin yläreunassa, kohdassa <b>Matches for.</b></p>

<p>Jos haluat poistaa hakusanan, klikkaa X-ikonia kyseisen hakusanan vieressä <strong>Osumat haulle</strong> -listalla.</p>

<p>Voit myös <b>suodattaa hakutuloksia:</b></p>
	<ul class="zero">
		<li><strong>Mediatyypin mukaan</strong> - näyttää vain valitun mediatyypin aineistot (kuvat, tekstit, videot, äänet tai 3D)</li>
		<li><strong>Kielen mukaan</strong> - näyttää vain ne aineistot, joiden kuvausteksti on valitulla kielellä. Kuvaustekstin kieli riipuu yleensä siitä tahosta, joka on tarjonnut aineiston Europeanaan.</li>
		<li><strong>Ajankohdan mukaan</strong> - näyttää vain ne aineistot, joiden ajankohta on valittu ajankohta.</li>
		<li><strong>Maan mukaan</strong> - näyttää vain valitun maan aineistot. Maa tässä tarkoittaa sisällöntarjoajan maata.</li>
		<li><strong>Oikeuksien mukaan</strong> – näyttää vain ne aineistot, joiden tekijänoikeuksiksi on merkitty valitut tekijänoikeudet. Nämä tekijänoikeustiedot kertovat, kuinka digitaalista aineistoa (mukaan lukien esikatselukuvat) voi käyttää.</li>
		<li><strong>Sisällöntarjoajan mukaan</strong> - näyttää aineistotiedot valituista instituutioista</li>
	</ul>

<p>Valitse suodattimen otsikko, esim. "Kielen mukaan" avataksesi sen asetukset. Valitse sen jälkeen kohdat, jotka haluat sisällyttää hakutuloksiin. Hakutulokset päivittyvät automaattisesti. Suodatinasetukset lisätään <strong>Osumat haulle</strong> -listaan sivupalkin yläosaan.</p>

<p>Jos haluat poistaa suodattimen, klikkaa X-ikonia sen vieressä <strong>Osumat haulle</strong> -listalla, tai ota valinta pois suodattimen asetuksista kyseisestä kohdasta.</p>

<p>Voit myös valita kohdan <strong>Sisällytä käyttäjien tuottama sisältö</strong>. Tämä tarkoittaa sitä, että aineistot eivät ole minkään kulttuuri-instituution toimittamia vaan yksittäisten käyttäjien luovuttamia. Esimerkiksi Europena 1914-1918 -projektiin lisätyt aineistot ovat tällaisia.</p>

<p>Jaa hakusi sosiaalisessa mediassa valitsemalla <b>Jaa</b>. Voit valita mieleisesi vaihtoehdon laajasta valikoimasta sosiaalisia medioita. Vaihtoehtoisesti voit myös tulostaa tai lähettää hakutuloksen sähköpostilla.</p>



</div>



