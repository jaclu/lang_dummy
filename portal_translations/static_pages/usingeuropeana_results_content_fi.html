
<div id="content-main" class="with-sidebar">
<h1>Hakutulokset Europeanassa</h1>

<p>Hakutulokset on Europeanassa jaettu viiteen pääkategoriaan: teksteihin, kuviin, vidoihin, ääniin ja 3D-objekteihin.</p>
<p>Pääkategorioiden kohdetyypit:</p>

<ul class="zero">
<li><strong>Tekstejä</strong>: kirjat, kirjeet, arkistodokumentit, väitöskirjat, runot, sanomalehtiartikkelit, näköispainokset, käsikirjoitukset ja partituurit.</li>
<li><strong>Kuvia</strong>: maalaukset, piirrokset, tulosteet, valokuvat, kuvat museoesineistä, kartat, graafiikat, kaavat ja nuotit.</li>
<li><strong>Video</strong>: elokuvat, uutislähetykset ja televisio-ohjelmat</li>
<li><strong>Ääni</strong>: musiikkia ja puhetta fonografisylintereiltä, ääninauhoilta, levyiltä ja radiolähetyksistä</li>
<li><strong>3D</strong>: virtuaaliset 3D-esitykset esineistä, arkkitehtuurista tai paikoista.</li>
</ul>

<p>Voit myös järjestää hakutuloksia mediatyypin, kielen, päivämäärän, maan, tekijänoikeuksien tai sisällöntarjoajan mukaan käyttämällä hakutulossivun sivupalkkia. Katso sivulta <strong>Hakeminen Europeanassa</strong> lisätietoja.</p>

<p>Hakutulokset näkyvät taulukkomuodossa. Voit valita kuinka monta hakutulosta per sivu näytetään <strong>Hakutuloksia sivulla</strong> -alasvetovalikosta hakutulosten ala- ja yläpuolella. Voit valita <b>12, 24, 48</b> tai <b>96</b>.</p>
<p>Voit selata hakutulossivuja klikkaamalla nuolia oikealla hakutulosten ala- tai yläpuolella. Klikkaa &gt; tai &lt; siirtyäksesi seuraavalle tai edelliselle sivulle, tai klikkaa tuplanuolia &gt;&gt; tai &lt;&lt; siirtyäksesi viimeiselle tai ensimmäiselle sivulle. Vaihtoehtoisesti voiy myös kirjoittaa niiden vieressä olevaan kenttään sivun numeron.</p>
<p><strong>Lisätietoa</strong> yksittäisestä hakuosumasta saat klikkaamalla kyseistä kohtaa hakutuloksissa.</p>

<h2>Yksittäiset kohteet</h2>

<p>Haun suorittamisen jälkeen voit valita haluamasi hakutuloksen ja katsella sen tietoja.</p>
<p>Hakutulossivulta löydät seuraavat tiedot:</p>

	<ul class="zero">
		<li><strong>Pienoiskuva/esikatselu</strong> - klikkaa <strong>Näytä</strong> -suurennuslasia pienoiskuvan alla nähdäksesi isomman kuvan ja lisätietoja uudessa ikkunassa. Klikkaa X-ruksia ylhäällä oikealla sulkeaksesi ikkunan.<br> 
		Jos samasta aineistosta on useita kuvia (esim. kirjan sivut tai esine eri kuvakulmista), varsinaisen esikatselukuvan alla näytetään kuvasarja. Voit valita kuvan kuvasarjasta tai selata kuvia napsauttamalla vasemmalle ja oikealle osoittavia nuolia varsinaisen esikatselukuvan yhteydessä.</li>

<li><strong>Käyttöoikeudet</strong> - Jokaisen esikatselukuvan alla oleva käyttöoikeuslauseke kertoo, miten digitaalista aineistoa (ml. esikatselukuva) voi käyttää uudelleen. Tällä hetkellä eri käyttöoikeuslausekkeita on 12. Lausekkeissa kuvataan ehdot, joiden nojalla uudelleenkäyttö on sallittu. Jos napsautat käyttöoikeuslauseketta, näyttöön ilmestyy uusi ikkuna, jossa käyttöehdot kuvataan yksityiskohtaisesti, tai jos kyseessä on Creative Commons -lisenssi, linkki varsinaiseen lisenssiin.</li>

<li><strong>Tarkastele kohdetta paikassa</strong> - Tarkastele aineistoa sen toimittajan omassa verkkosivustossa. Tämä on hyödyllistä, jos tarvitset esimerkiksi lisätietoja tai suuremman kuvan tai haluat tarkastella aineistoa mahdollisimman täydellisessä muodossa (esim. kokonainen kirja tai video).</li>
<li><strong>Jaa aineistotieto</strong> - Jaa aineisto sosiaalisessa mediassa, tulosta se tai lähetä se sähköpostitse. Valitse haluamasi vaihtoehto.</li>
<li><strong>Siteeraa Wikipediassa</strong> - tämä toiminto auttaa sinua linkkaamaan Europeanan aineistotietoihin ja siteeraamaan niitä Wikipediassa. Tarvitsemasi koodi on muotoiltu valmiiksi Wikipedian artikkelin muokkausta varten. Valitse <strong>Sitaatti</strong> tai <strong>Alaviite</strong> ja kopioi ja liitä teksti. Sulje sitaatti-ikkuna klikkaamalla X-ikonia oikealla ylhäällä.</li>
<li><strong>Käännä kohteen tiedot</strong> - valitse vaihtoehto kielivalikosta. Huomioi, että tämä on konekäännös.</li>
</ul>

<p>Aineistosivun varsinainen osa sisältää lisätietoja aineistosta. Tietojen määrä ja muoto vaihtelevat, mutta tiedot saattavat sisältää aineiston nimen ja kuvauksen sekä muita tietoja, esimerkiksi paikan, päiväyksen, muodon ja toimittajan.</p>

<p>Tiedot saattavat sisältää linkkejä lisätietoihin. Voit napsauttaa linkkiä, jos haluat etsiä aineistoa ulkoisesta palvelusta (esim. aineiston toimittajan omasta verkkosivustosta) tai etsiä korostettua termiä Europeanasta.</p>

<p>Siirtyäksesi edelliseen tai seuraavaan hakutulokseen klikkaa <strong>Seuraava</strong> tai <strong>Edellinen</strong> -nappeja.</p>

<p>Kuvakaruselli <strong>Samankaltaista sisältöä</strong> näyttää enintään 10 aiheeseen liittyvää hakutulosta. Valitse kuva nähdäksesi lisätietoja.</p>

<p>Voit etsiä vastaavaa sisältöä myös käyttämällä  <strong>Etsi myös</strong> -sivupalkin hakua. Tällöin palvelu tarjoaa sinulla linkkejä aineistoon, joilla on esimerkiksi sama nimi, tekijä, muoto tai toimittaja. Suluissa oleva numero – esim. (33) – osoittaa kunkin haun tulosten määrän. Käynnistä haku napsauttamalla linkkiä.</p>

</div>

