
<div id="content-main" class="with-sidebar">
<h1>Leiðbeiningar Europeana um notkun lýsigagna</h1>

<p>
Þessar leiðbeiningar eru settar fram í góðri trú. Þær eru ekki samningur en Europeana æskir þess að þú farir eftir þeim ef þú notar lýsigögn frá Europeana.
</p>

<p>
Öll lýsigögn sem Europeana gefur út eru laus við skilyrði samkvæmt  <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Europeana vill þó æskja þess að þú vísir með virkum hætti í uppruna allra lýsigagna, eins og efnisveitur (tilteknar menningarstofnanir) og gagnasöfnunaraðila, þar á meðal Europeana.
</p>

<p><strong>
Þakkið þeim sem eiga það skilið.
</strong></p>

<ul class="zero">
<li>Vísið til efnisveitu og allra viðkomandi gagnasafna, þar á meðal Europana. Gagnasöfn vinna mikilvægt verk við að safna, geyma og samræma gögn til að tryggja dreifingu þeirra og samhæfni. </li>
<li>Sjáðu til þess að aðrir þekki réttarlega stöðu lýsigagna Europeana og viti af þessum leiðbeiningum. Ein leið til að gera það er að halda tenglunum í CC0-afnotaleyfið virkum.</li>
<li>Ef þú getur ekki tæknilega eða af öðrum ástæðum haldið öllum tenglum í upptök gagna og upplýsingar um afnotarétt með lýsigögnunum sem þú notar, ættirðu að skoða hvort þú getur sett þau inn til hliðar, til dæmis í sérstöku skjali sem er dreift með lýsigögnunum eða gagnasafninu.</li>
<li>Ef þú getur ekki tæknilega eða af öðrum ástæðum haldið öllum tenglum í upptök gagna og upplýsingar um afnotarétt með lýsigögnunum sem þú notar, ættirðu að skoða tengla í uppruna viðkomandi lýsigagna á Europeana þar sem allar viðeigandi upplýsingar um uppruna og afnotarétt er að finna, meðal annars á véltæku sniði.</li>
</ul>

<p><strong>Lýsigögn eru lifandi; athugaðu að nota lýsigögnin með forritunarviðmótum Europeana eða með tenglum.</strong></p>

<ul>
<li>Þegar þú vinnur með lýsigögn sem þú fékkst frá Europeana, athugaðu þá að þau geta breyst. Europeana uppfærir lýsigögnin reglulega til að leiðrétta villur og bæta við nýjum upplýsingum. Þess vegna er besta leiðin til að nota lýsigögn Europeana að notast við forritunarviðmót Europeana eða með því að tengja í tiltekin gögn. Ef þú getur þetta ekki tæknilega eða af öðrum ástæðum, láttu þá fylgja tengil í uppruna gagnanna á Europeana eða útfærðu uppfærsluvirkni.</li>
</ul>

<p><strong>
Láttu vita af breytingum sem þú gerir á lýsigögnunum og gefðu breyttu útgáfuna út með sömu skilyrðum.
</strong></p>

<ul>
<li>Vinsamlega notaðu ekki lýsigögnin á þann hátt að þú sýnist njóta opinberrar stöðu eða að efnisveitan, gagnasafnið eða Europeana styðji þig eða notkun þína á lýsigögnunum, nema þú hafir fengið leyfi til þess.</li>
<li>Ekki afvegaleiða aðra notendur eða gefa villandi hugmynd um lýsigögnin og uppruna þeirra.</li>
<li>Vinsamlega gefðu frjálsan aðgang að lýsigögnunum og öllum úrbótum á þeim með sömu skilyrðum og Europeana, þ.e. án þess að gera tilkall til lagalegs réttar eða með því að setja lagalega bindandi skilyrði fyrir aðgang að þeim eða þínum úrbótum á þeim.</li>
</ul>

<p><strong>
Vinsamlega athugaðu að notkun lýsigagna er á eigin ábyrgð.
</strong></p>

<ul>
<li>Europeana býður lýsigögnin eins og þau koma fyrir og svarar ekki fyrir eða ábyrgist nein lýsigögn sem Europeana gefur út.</li>
<li>Öll notkun lýsigagnanna skal vera í samræmi við gildandi lög og reglugerðir í þinni lögsögu, sérstaklega (en ekki eingöngu) hvað varðar gagnavernd, ærumeiðingar eða höfundarétt.</li>
<li>Kynntu þér viðeigandi viðbótarreglur efnisveita og gagnasafna.</li>
</ul>

<p><strong>
Með þökk fyrir samstarfsviljann.</strong>
</p>



</div>

