
<div id="content-main" class="with-sidebar vcard">
<h1>Beskyttelse af personfølsomme data</h1>

<h4>Hvilken type information indsamler vi?</h4>

<p>
I tråd med almindelig praksis kan man gå ind på Europena.eu og lade sig registrere, hvorved vi optegner og lagrer visse personlige oplysninger. I nogle tilfælde behandler vi disse oplysninger for at øge forståelsen af brugerne og deres behov. Det sker for at forbedre portalens indhold og brugervenlighed og de tilbud, vi yder. Europeana.eu anerkender dog behovet for diskretion hos portalens brugere, hvorfor den form for personlige oplysninger behandles med stor omhu. 
</p>

<p>
Læs venligst erklæringen om politik vedrørende personfølsomme oplysninger (Privacy Policy Statement) og se mere om de oplysninger, vi indhenter, og hvordan de bruges. Vi samler følgende: Log-filer, cookies samt personlige oplysninger, vi udtrykkeligt beder om ved registrering eller ved brug af elektroniske formularer ved kontakt til personer i Europeana.eu. 
</p>

<h4>Log-filer og Cookies</h4>
<p>
Ved at gå ind på Europeana.eu registreres forespørgsler og handlinger automatisk på serveren. Det vil sige filer, der indeholder oplysninger som IP-adresser, dato og tidspunkt for adgang, det efterspurgte  materiale etc. Log-filer indeholder dog ikke personlig indetificérbar information om brugeren. 
</p>
<p>
Cookies er mindre mængder information sendt fra en webserver til din browser og oplagret på en personlig harddisk. De indeholder information om efterspurgte internetsider. Europeana.eu. bruger cookies til at identificere dig og din særlige adgang. Webbrowsere vil normalt godkende cookies uden videre, men man kan som regel ændre sine indstillinger for at omgå dette (selv om man måske ikke får adgang til fuld funktionalitet på websiden som eksempelvis de sprogfunktioner, man har valgt). 
</p>
<p>
Europeana.eu indhenter eller indlogger cookies og information om brugerne og behandler den til grund for statistik. Via den behandling forsøger vi at identificere brugerprofiler og brugsmønstre for at forbedre indholdet og de ydelser, vi tilbyder. Vore analyser anvendes også til at informere tilknyttede biblioteker om foretrukken digitalisering ud fra brugernes ønsker. De samlede data indeholder ikke oplysninger, der kan identificere enkeltpersoner. De anvendes udelukkende til følgende formål:
</p>
<ol class="number">
<li>At overvåge og håndtere trafikken til hjemmesiden.</li>
<li>At forbedre brugbarhed, service og indhold.</li>
<li>At identificere tekniske mangler og problemløsninger.</li>
<li>At udvikle den personlige service.</li>
<li>At udvikle mere effektive markedsføringsværktøjer.</li>
</ol>


<h4>Bugeres registrerede data og data fra andre online-formularer.</h4>
<p>
Når vi beder om registrering, beder vi dig frivilligt at angive visse personlige oplysninger. Identificering af en bruger gør det muligt for os at yde personlig service på portalen. Lige nu kan vi tilbyde følgende: At gemme foretrukne emner eller gentagen søgning til senere brug. Hensigten er at udvide disse tilbud for at yde brugeren mere personlige tilbud som at gemme udvalgte dele til senere brug eller modtage nye, relevante e-mails. 
</p>
<p>
Ved brug af elektroniske formularer på vores hjemmeside (feedback-formularer, abonnement på nyhedsbreve eller oplysning til et link) indvilliger du i at opgive et minimum af personlig information (navn og mail-adresse). Den information vil vi kunne bruge til at forespørge om det emne, der søges. Dine personlige oplysninger vil ikke blive brugt til mailhenvendelser eller anden kontakt ud over din søgning. 
</p>

<h4>Databeskyttelse</h4>
<p>
Europeana.eu anerkender personlig diskretion og gør alt for at beskytte personlige data. Vi sælger, handler eller udlejer ikke de indhentede oplysninger til tredje part. Der kan forekomme samarbejde med offentlige institutioner, f.eks. universiteter, der på vore vegne udfører research om brugsmønstre og adfærd i bestræbelsen på at forbedre indhold og serviceydelser. I de tilfælde videregiver vi ikke personlige oplysninger som navne og adresser. 
</p>
<p>
Europeana.eu bestræber sig på at beskytte data mod uautoriseret adgang og brug ud over erklæringen om personbeskyttelse. Europeana.eu bestyres af SARA i Holland i henhold til de systemer og den sikkerhed, der gælder denne offentlige institution. 
</p>
<p>
Data lagres så længe, de har administrativ nytte. Ikke-personlige data kan lagres uden tidsbegrænsning som undersøgelsesmateriale. 
</p>
<p>
Bemærk dog, at vi ved lov kan tvinges til at udlevere lagret data til de behørige myndigheder. 
</p>

<h4>Vedrørende denne erklæring om beskyttelse af personfølsomme oplysninger</h4>
<p>
Dette site kan indeholde links til fremmede hjemmesider uden for vores kontrol. Denne politik om beskyttelse af personfølsomme oplysninger omfatter udelukkende de oplysninger, du giver, når du er inde på hjemmesiden. Andre forbundne websider kan have andre principper, der adskiller sig fra Europeana.eu. 
</p>
<p>
Denne erklæring om beskyttelse af personfølsomme oplysninger er i overensstemmelse med hollandsk lov om beskyttelse af persondata (Wet Bescherming Persoonsgegevens). 
</p>
<p>
Enhver ændring af principperne om beskyttelse af personfølsomme oplysninger i Europeana.eu vil fremgå af denne side. 
</p>

<h4>Spørgsmål, klager og løsning af tvist</h4>
<p>
Ved brug af vores webside indvilliger man automatisk i den beskrevne erklæring om beskyttelse af personfølsomme oplysninger. Man har dog ret til at afvise brug af data til personlig service og marketing, såvel som man kan afvise yderligere henvendelser. Ønsker man oplysning om de personlige data, vi ligger inde med, korrektion eller fjernelse af disse data eller har yderligere spørgsmål til denne erklæring, kan vi kontaktes på <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Erklæringen om beskyttelse af personfølsomme oplysninger er udfærdiget: 30 September 2008<br />
Seneste ændring: 30 September 2008
</p>

<h4>Feedback-formular</h4>
<p>Skulle der opstå problemer på denne side, eller ønsker du at indgive kommentarer eller forslag, kan du bruge denne <a class="fn url" href="../contact.html" title="Contact us with any general comments or suggestions">formular</a>.</p>

<p>Alle online-formularer, der kræver personlige oplysninger, opfylder kravene til aftalerne om personlig diskretion. 
Denne politik om beskyttelse af persondata giver yderligere oplysninger.</p>
<p>Oversættelser er foretaget på frivillig basis af vore partnere og kun som vejledning. Juridisk bindende tekst optræder kun på engelsk.</p>
</div>

