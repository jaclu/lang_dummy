
<div id="content-main" class="with-sidebar">
<h1>Europeana - насоки за използване на метаданни</h1>

<p>
Тези насоки са базирани на принципа на добрата воля. Те не са официален договор между Europeana и потребителя, но Europeana препоръчва да бъдат следвани в случаите, когато използвате метаданни от нейните колекции.
</p>

<p>
Всички метаданни публикувани от Europeana са свободни за ползване, съобразно лиценза <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Независимо от това Europeana изисква активно да бъдат отбелязвани и посочвани атрибутите на източниците на метаданни като Доставчик на данни (ако е специфична културна институция) и Агрегатор на данни, включително самата Europeana.
</p>

<p><strong>
Признаване на заслуги.
</strong></p>

<ul class="zero">
<li>Посочете атрибутите на Доставчиците на данни и на всички Агрегатори на данни, включително самата Europeana. Агрегаторите играят важна роля при събирането, съхранението и хармонизирането на данните, с цел тяхната по-широка достъпност и съвместимост.</li>
<li>Убедете се, че потребителите са запознати с правата на достъп до метаданните в Europeana и познават тези насоки. Един от начините да направите това е да запазите непроменена връзката към CC0 Public Domain. </li>
<li>Ако по технически или други причини, не можете да включите в метаданните връзки към всички източници и/или права за ползване, уверете се че сте ги посочили допълнително, например в отделен документ, който се разпространява заедно с набора от данни.</li>
<li>Ако по технически или други причини, не можете да включите връзки към всички източници и/или права за ползване, може да предпочетете да посочите връзка към специфичен източник на информация поддържан от самата Europeana, където могат да бъдат открити всички налични източници включително машинно-четими формати.</li>
</ul>

<p><strong>Метаданните са динамични структури. Използвайте ги посредством Europeana API или чрез свързаност.</strong></p>

<ul>
<li>Когато ползвате метаданни получени чрез Europeana, моля имайте предвид, че те не са статични структури. Europeana обновява периодично метаданните с цел корекция на грешки, като включва нова, допълнителна информация.  Поради тази причина най-добрия начин да се използват тези данни е посредством Europeana API или чрез свързаност с други специфични данни.  Ако поради техническа или друга причина, това не може да бъде изпълнено, моля изпратете ни линк към данните в Europeana или приложете процедурата по обновяване.</li>
</ul>

<p><strong>
Отбележете вашата промяна в метаданните и ги направете достъпни при същите условия за ползване.
</strong></p>

<ul>
<li>Моля, не използвайте метаданните по начин, предполагащ наличие на официален статут или разрешение дадено ви от Доставчика на данни, Агрегатора или Europeana, освен ако нямате получено такова предварително.</li>
<li>Моля, не подвеждайте потребителите и/или представяйте данните по неверен начин.</li>
<li>Моля, направете данните и всички промени в тях свободни за позлване и достъпни при същите условия като тези в Europeana, например без да претендирате за права или да налагате каквито и да било правно обвързани условия за достъп до метаданните или вашите промени.</li>
</ul>

<p><strong>
Моля, отбележете че използването на метаданните става на ваша собствена отговорност.
</strong></p>

<ul>
<li>Europeana публикува метаданните така както са създадени и не дава гаранции от всякакво естество, касаещи последните.</li>
<li>Всяко използване на метаданните трябва да отговаря на всички приложими закони и други нормативни актове, дейставащи във вашата юрисдикция и по-специално що се отнася до (но не само) защитата на данните или авторското право.</li>
<li>Уверете се, че познавате всякакви допълнителни приложими норми, отнасящи се до Доставчиците на данни и Агрегаторите.</li>
</ul>

<p><strong>
Благодарим за съдействието</strong>
</p>



</div>

