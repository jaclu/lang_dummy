
<div id="content-main" class="with-sidebar vcard">
<h1>Kieli</h1>

<p>
Europeana.eu-sivustolla noudatetaan samoja kieliä koskevia periaatteita kuin <a class="external fn url" href="http://europa.eu/" target="_blank" title="Click here to visit the Europa website">Europa-sivustolla</a> (Euroopan unionin portaali)
</p>

<p><strong><i>
Tavoitteena on mahdollisuuksien mukaan tarjota kansalaisille tietoa heidän äidinkielellään. Tämä ei kuitenkaan ole aina mahdollista, koska resurssit ovat rajalliset
</i></strong></p>

<p>
Siksi sekä Europa- että Europeana.eu-sivustolla noudatetaan seuraavia ohjenuoria:
</p>
<ul>
<li>Kaikki päätason (*) sivut käännetään kaikkien täysivaltaisten kumppanien kielille</li>
<li>Nopeaa julkaisemista pidetään tärkeämpänä kuin käännösten saatavuutta</li>
<li>"Kielten sekoittaminen" (**) on mahdollista rajoitetusti esimerkiksi varoitusten yhteydessä</li>
</ul>


<p>
(*) ts. navigointi-, haku-, tiedostonhaku- ja näyttötoiminnot
</p>
<p>
(**) kielten sekoittaminen = sivulla käytetään kahta tai useampaa kieltä
</p>

<p>
Käytännössä tämä merkitsee, että:
</p>
<ol class="number">
<li>Europeana.eu kehittää ja ylläpitää käännösten hallintatyökaluja</li>
<li>aineistojen kääntämisestä vastaavat nimetyt vapaaehtoiset kumppanilaitokset</li>
<li>Nämä ovat epävirallisia käännöksiä eivätkä välttämättä vastaa täysin englanninkielistä versiota</li>
<li>Europeana.eu ilmoittaa nimetyille vapaaehtoisille kumppanilaitoksille, kun käännöksiä on aihetta päivittää mutta ei velvoita siihen</li>
<li>kiireelliset tai hyvin lyhytaikaiset tiedot (esimerkiksi virheilmoitukset) esitetään vain englanniksi</li>
<li>kaikki sivustoa koskevat selvitykset laaditaan vain tarkoituksenmukaisilla kielillä</li>
<li>hakukonemarkkinointi tapahtuu periaatteessa vain englanniksi</li>
<li>hallintaosioita ja teknisiä tietoja ylläpidetään vain englanniksi, joka on Europeana.eu:n työkieli</li>
<li>mikäli yksittäinen laitos haluaa käännättää ja ylläpitää jotakin tai joitakin edellä mainituista aineistoista omalla kustannuksellaan, Europeana.eu asettaa ne mielellään sivustolle</li>
</ol>
<p>Käännökset ovat kumppaniorganisaatioidemme vapaaehtoispohjalta tekemiä ja vain suuntaa-antavia. Juridisesti pitävä teksti on ainoastaan englanniksi.</p>
</div>

