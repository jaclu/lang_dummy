
<div id="content-main" class="with-sidebar">
<h1>Europeana gebruiksrichtlijnen voor metadata</h1>

<p>
Deze gebruiksrichtlijnen zijn gebaseerd op goodwill en zijn geen wettelijk contract. Wij verzoeken u echter de richtlijnen te volgen bij het gebruik van Europeana-metadata.
</p>

<p>
Alle metadata gepubliceerd door Europeana zijn gratis beschikbaar onder de <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Europeana verzoekt u echter melding te maken van en te verwijzen naar de bronnen van de metadata, zoals data-leveranciers (specifieke culturele erfgoedinstellingen) en data-aggregatoren, inclusief Europeana.
</p>

<p><strong>
Ere wie ere toekomt.
</strong></p>

<ul class="zero">
<li>Maak melding van data-leveranciers en alle betrokken data-aggregatoren, inclusief Europeana. Aggregatoren vervullen een cruciale taak in het verzamelen, opslaan en uniformeren van data, om deze breed toegankelijk en uitwisselbaar te maken.</li>
<li>Zorg ervoor dat anderen zich bewust zijn van de rechtenstatus van de metadata, en van deze richtlijnen. Dat kan onder meer door links naar de CC0 Public Domain Dedication intact te houden.</li>
<li>Als het om technische of andere redenen niet mogelijk is alle toepasselijke bronvermeldingen en rechtengegevens toe te voegen aan de door u gebruikte metadata, overweeg dan om de gegevens afzonderlijk op te nemen, bijvoorbeeld in een apart document dat met de metadata of dataset verspreid wordt.</li>
<li>Als het om technische of andere redenen niet mogelijk is alle toepasselijke bronvermeldingen en rechtengegevens toe te voegen aan de door u gebruikte metadata, overweeg dan om alleen te linken naar de desbetreffende metadatabron op Europeana, waar alle bronnen en rechtengegevens te vinden zijn, inclusief machineleesbare formats.</li>
</ul>

<p><strong>Metadata zijn dynamisch; overweeg gebruik van de metadata via de Europeana APIs of met links.</strong></p>

<ul>
<li>De via Europeana verkregen metadata zijn niet statisch, maar aan verandering onderhevig. Europeana actualiseert de metadata regelmatig, om fouten te corrigeren en nieuwe of aanvullende informatie toe te voegen. De beste manier om de door Europeana gepubliceerde metadata te gebruiken is daarom via de Europeana API of door te linken naar specifieke data. Als dit om technische of andere redenen niet mogelijk is, zorg dan voor een link terug naar de bron van de data op Europeana, of implementeer een update-mechanisme.</li>
</ul>

<p><strong>
Meld uw aanpassingen aan de metadata, en stel de door u aangepaste metadata beschikbaar op dezelfde voorwaarden.
</strong></p>

<ul>
<li>Gebruik de metadata niet zodanig dat gesuggereerd wordt dat u een officiÃ«le status heeft, of dat u de data-leverancier of -aggregator bent, of door Europeana gemachtigd tot het gebruik van de metadata - tenzij u voorafgaande toestemming heeft. </li>
<li>Misleid anderen niet, en geef geen verkeerde voorstelling van metadata en bronnen.</li>
<li>Stel metadata en verbeteringen ervan gratis beschikbaar onder dezelfde voorwaarden als Europeana, dus bijvoorbeeld zonder opeising van wettelijke rechten, en zonder het opleggen van wettelijke restricties op de toegang van de metadata of uw verbeteringen.</li>
</ul>

<p><strong>
Onthoud dat u de metadata op eigen risico gebruikt.
</strong></p>

<ul>
<li>Europeana biedt de metadata aan zoals ze zijn en biedt geen enkele garanties met betrekking tot door Europenana gepubliceerde metadata.</li>
<li>Elk gebruik van de metadata dient aan te sluiten op alle van toepassing zijnde wetten en andere regels in uw rechtsgebied, met name (maar niet uitsluitend) met betrekking tot gegevensbescherming, laster en copyright.</li>
<li>Houd rekening met aanvullende van toepassing zijnde normen van data-leveranciers en -aggregatoren</li>
</ul>

<p><strong>
Dank voor uw medewerking</strong>
</p>



</div>

