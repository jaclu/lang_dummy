
<div id="content-main" class="with-sidebar vcard">
<h1>Privaatsus</h1>

<h4>Millist teavet me kogume?</h4>

<p>
Kui Te külastate Europeana veebilehte ja siin end registreerite, siis vastavalt levinud tavale talletame ja säilitame Teie kohta käiva informatsiooni. Mõnel juhul me analüüsime seda teavet, et oma kasutajate vajadusi paremini mõista ning saadud info põhjal täiustada pakutavate teenuste sisu ja tõhustada portaali kasutamist. Europeana.eu tunnustab oma kasutajate privaatsust ja sellest tulenevalt haldab isiklikku teavet vastutustundlikult.
</p>

<p>
Palun tutvuge meie privaatsuse põhimõtetega, et teada saada, millist informatsiooni me talletame ja kuidas seda kasutame. Kogume järgmisi andmeid: logifaile, „küpsiseid“ ja teavet, mida me Teilt registreerimisel või Europeana.eu personaliga suhtlemiseks kasutatavates elektroonilistes vormides küsime.
</p>

<h4>Logifailid ja väikesemahulised tekstifailid ehk “küpsised”</h4>
<p>
Kui Te külastate Europeana.eu veebilehte, siis talletatakse Teie päringud ja toimingud automaatselt meie serveris. Logifailid sisaldavad informatsiooni Teie IP-aadressi, veebilehe külastamise kuupäeva ja kellaaja, vaadatud lehekülgede jms kohta. Logifailid ei sisalda mingeid isikuandmeid, mida oleks võimalik Teiega seostada.
</p>
<p>
„Küpsised“ on väikesed andmeplokid, mis saadetakse automaatselt veebiserverist Teie brauserisse ja salvestatakse Teie arvuti kõvakettal. Need sisaldavad teavet Teie külastatud veebilehtede kohta. Europeana.eu kasutab „küpsiseid“ Teie tuvastamiseks ja Teile juurdepääsuõiguste tagamiseks. Enamik veebibrausereid võtavad „küpsised“ automaatselt vastu, kuid Teil on võimalik oma brauseri seadistusi muuta ning seda takistada (see võib aga häirida veebilehe täisfunktsionaalset kasutamist, näiteks ei tunta ära Teie varem salvestatud keelevalikut).
</p>
<p>
Europeana.eu kogub ja talletab „küpsiseid“ ning teavet oma kasutajate kohta, töödeldes seda informatsiooni kasutusstatistika koostamiseks. Sel moel püütakse kindlaks teha kasutajaprofiile ja kasutusharjumusi, et täiustada pakutavat sisu ja kohandada teenuseid kasutajate vajadustega. Logifailide analüüsi kasutatakse ka Europeana.eu partnerraamatukogude teavitamiseks kasutajate eelistustel põhinevatest digiteerimisprioriteetidest. Need andmekogumid ei sisalda isikuandmeid, mille alusel saaks konkreetseid isikuid kindlaks teha. Andmeid kasutatakse rangelt vaid järgmistel eesmärkidel:
</p>
<ol class="number">
<li>Veebilehel toimuva liikluse jälgimiseks ja paremaks haldamiseks.</li>
<li>Kasutatavuse, teenuste ja sisu hindamiseks ning tõhustamiseks.</li>
<li>Tehniliste puuduste ja vigade leidmiseks.</li>
<li>Isikupärastatud teenuste arendamiseks.</li>
<li>Efektiivsete turundusmeetmete arendamiseks.</li>
</ol>


<h4>Registreeritud kasutajate andmed ja muudest vormidest saadud andmed</h4>
<p>
Kui me palume Teil end registreerida, siis palume Teil ühtlasi vabatahtlikult edastada enda kohta teatud isikuandmeid. Kasutajate identimine võimaldab meil portaalis pakkuda isikupärastatud teenuseid. Praegu pakume järgmisi võimalusi: lemmiklehtede ja/või ühe kasutussessiooni kestel tehtud päringute ajaloo salvestamine edaspidiseks kasutamiseks. Edaspidi on kavas neid teenuseid laiendada, et pakkuda kasutajatele rohkem isikupärastatud võimalusi, näiteks valitud andmekogude salvestamist hilisemaks kasutamiseks või huvipakkuvatest uutest andmekogudest teavitamist e-posti teel.
</p>
<p>
Meie veebilehel asuvate elektrooniliste vormide (tagasiside vorm, uudiskirja tellimine, uuest lingist teatamine) kasutamisel nõustute Te edastama minimaalsel hulgal isikuandmeid (nime ja e-posti aadressi). Me võime kasutada seda teavet Teie tõstatud küsimusele vastuse saatmiseks. Teie isikuandmeid ei kasutata otsepostituseks või muudel eesmärkidel kui ainult Teie päringule vastamiseks.
</p>

<h4>Andmekaitse</h4>
<p>
Europeana.eu austab Teie privaatsust ja püüab Teie isikuandmeid kaitsta. Me ei müü, vaheta ega edasta ka ajutiseks kasutamiseks andmeid, mida me selle veebilehe kaudu Teie kohta oleme kogunud. Mõningatel juhtudel teeme koostööd avalike organisatsioonide, näiteks ülikoolidega, kes uurivad meie tellimusel kasutusmalle ja kasutajate käitumist, et aidata meil pakutavat sisu ja teenuseid paremaks muuta. Europeana.eu ei avalda uuringuteks isikuandmeid (st nimesid või aadresse).
</p>
<p>
Europeana.eu võtab kasutusele kõik vajalikud meetmed, et kaitsta andmeid lubamatu juurdepääsu ja kasutamise eest, mis hõlmab kõiki privaatsuse põhimõtete all loetlemata viise. Europeana.eu asub Hollandis SARA serveris ning kasutab seetõttu selles avalikus asutuses kasutatavaid turvasüsteeme.
</p>
<p>
Andmeid säilitatakse vaid nii kaua kuni need on administratiivsetel eesmärkidel vajalikud. Teavet, mis ei kuulu isikuandmete alla, võib säilitada uurimistöö eesmärkidel tähtajatult.
</p>
<p>
Teadmiseks! Vastavalt seadusele võib meid kohustada kogutud teavet avaldama selleks volitatud õiguskaitseorganitele.
</p>

<h4>Privaatsuse põhimõtetest</h4>
<p>
Sellel veebilehel võivad olla lingid teistele veebilehtedele, mille üle meil puudub kontroll. Need privaatsuse põhimõtted kehtivad ainult informatsiooni kohta, mida Te edastate siinse veebilehe külastamisel. Teised veebilehed, kuhu Te jõuate linkide vahendusel, võivad rakendada teistsuguseid, meie privaatsuse põhimõtetest erinevaid põhimõtteid.
</p>
<p>
Käesolevad privaatsuse põhimõtted on vastavuses Hollandi isikuandmete kaitse seadusega (Wet Bescherming Persoonsgegevens).
</p>
<p>
Kõik muudatused Europeana.eu privaatsuse põhimõtetes avaldatakse sellel veebilehel.
</p>

<h4>Küsimused, kaebused ja vaidluste lahendamine</h4>
<p>
Meie veebilehe kasutamisel nõustute Te siin kirjeldatud privaatsuse põhimõtetega. Teil on seejuures õigus takistada oma isikuandmete kasutamist isikupärastatud teenuste väljatöötamisel ja turundustegevuses ning nõuda, et me Teiega edaspidi ei kontakteeruks. Kui Te soovite teavet Teie kohta kogutud isikuandmetest, nende andmete parandamist või eemaldamist, või Teil on küsimusi selle deklaratsiooni kohta, siis võtke palun ühendust aadressil <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Privaatsuse põhimõtete kehtiva versiooni jõustumise kuupäev: 30 September 2008<br />
Viimane täiendus: 30 September 2008
</p>

<h4>Tagasiside vorm</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Kõik meie elektroonilised vormid, mis eeldavad Teilt isikuandmete sisestamist, on loodud vastavuses isikuandmete kaitse nõuetega.</p>
<p>Tõlked on tehtud meie partnerite poolt vabatahtlikkuse alusel ja informatiivsetel eesmärkidel. Juriidiliselt kehtiv on ainult ingliskeelne tekst.</p>
</div>

