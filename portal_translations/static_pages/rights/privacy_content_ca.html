
<div id="content-main" class="with-sidebar vcard">
<h1>Privacitat</h1>

<h4>Quina informació recollim?</h4>

<p>
En consonància amb la pràctica comuna, quan visiteu el lloc web Europeana i quan us registreu, gravem i emmagatzemem la vostra informació. En alguns casos processem aquesta informació a fi de comprendre millor els nostres usuaris i les seves necessitats. Això es fa per millorar el contingut i la usabilitat del nostre portal i dels serveis que oferim. Tanmateix, Europeana.eu reconeix la importància de la privacitat dels usuaris del portal Europeana.eu; en conseqüència, tractem amb cura aquesta informació personal.
</p>

<p>
Si us plau, llegiu la nostra Declaració de política de privacitat per esbrinar quina informació registrem i com l’utilitzem. Nosaltres recollim les següents dades: els fitxers de registre, les galetes i la informació que explícitament us demanem en el moment que us registreu o quan utilitzeu qualsevol dels formularis electrònics de comunicació amb el personal d’Europeana.eu. 
</p>

<h4>Fitxers de registre i Galetes</h4>
<p>
Quan visiteu Europeana.eu, es registren automàticament les vostres peticions i accions al nostre servidor. Els fitxers de registre contenen informació tal com la vostra adreça IP, la data i hora en que heu accedit al lloc web, les pàgines que heu sol·licitat per visualitzar, etc. Els fitxers de registre no contenen cap informació personal que us pugui identificar. 
</p>
<p>
Les galetes són petites quantitats d’informació enviades des d’un servidor web al vostre navegador que s’emmagatzemen en el disc dur del vostre equip. Contenen informació sobre els llocs d’Internet que heu visitat. Europeana.eu utilitza galetes per identificar-vos i per reconèixer els vostres privilegis d’accés. La majoria dels navegadors web accepten galetes automàticament, però pot ser que hagueu canviat la configuració del vostre navegador per evitar això (encara que pot ser que no tingueu accés a totes les funcionalitats del lloc web, com la configuració de llengua que és possible que hagueu triat). 
</p>
<p>
Europeana.eu recull o registra les galetes i informació sobre els seus usuaris i processa aquesta informació per produir estadístiques d’ús. Processem aquesta informació per tractar d’identificar els perfils d’usuari i els hàbits d’ús per millorar el contingut i els serveis que oferim d’acord a les necessitats dels usuaris. L’anàlisi dels fitxers de registre s’utilitza també per informar a les biblioteques associades a Europeana.eu sobre les prioritats de digitalització en base a les preferències de l’usuari. Aquestes dades agregades no contenen informació a partir de la qual els individus puguin ser identificats. S'utilitzen estrictament per a les finalitats següents: :
</p>
<ol class="number">
<li>Per controlar i administrar millor el trànsit del lloc web.</li>
<li>Per avaluar i millorar la usabilitat, els serveis i continguts.</li>
<li>Per identificar deficiències tècniques i solucionar problemes.</li>
<li>Per desenvolupar serveis personalitzats.</li>
<li>Per desenvolupar eines eficients de màrqueting.</li>
</ol>


<h4>Dades dels usuaris registrats i dades d’altres formularis en línia</h4>
<p>
Quan us demanem que us registreu, us demanem que subministreu voluntàriament certa informació personal. La identificació dels usuaris ens permet oferir serveis personalitzats al portal. En l’actualitat oferim les següents opcions: guardar els favorits o la història de cerques de la sessió per a utilitzar-la en una data posterior. Tenim la intenció d’ampliar aquests serveis per oferir als usuaris possibilitats més personalitzades, com per exemple: guardar col·leccions seleccionades per al seu ús posterior o rebre avisos per correu electrònic sobre les noves col·leccions afegides que puguin ser del vostre interès. 
</p>
<p>
L’ús de qualsevol dels formularis electrònics del nostre lloc web (formulari de comentaris, subscripció al butlletí d'informació, informar d’un enllaç) implica que accepteu proporcionar un mínim d’informació personal (és a dir, nom i adreça electrònica). Podem utilitzar aquesta informació per respondre-us alguna qüestió. Les vostres dades personals no seran utilitzades per al correu directe o per altres motius més que per respondre la vostra petició. 
</p>

<h4>Protecció de dades</h4>
<p>
Europeana.eu respecta la vostra privacitat i desitja protegir les vostres dades personals. Nosaltres no venem, comerciem o lloguem la informació que obtenim en aquest lloc a altres persones. A vegades, col·laborem amb organismes públics com les universitats que realitzen investigacions en el nostre nom sobre patrons d’ús i comportament que ens ajudaran a millorar el contingut i els serveis que oferim. En aquests casos no els revelem informació personal (p. ex. noms o adreces). 
</p>
<p>
Europeana.eu pren totes les mesures necessàries per protegir les dades d’accessos no autoritzats i d’usos diferents dels que s’indiquen a la Política de Privacitat. Europeana.eu s’hostatja a SARA als Països Baixos i, per tant, utilitza els sistemes i la seguretat que estableix aquesta institució pública. 
</p>
<p>
Les dades s’emmagatzemen durant el temps que són útils per raons administratives. Les dades no personals poden ser emmagatzemades indefinidament com a material de recerca. 
</p>
<p>
Atenció: En virtut de la llei, ens poden obligar a revelar la informació que registrem a les autoritats judicials. 
</p>

<h4>Sobre aquesta Declaració de Política de Privacitat</h4>
<p>
Aquest lloc pot contenir enllaços a altres llocs web que estan fora del nostre control. Aquesta política de privacitat s’aplica únicament a la informació que proporcioneu durant la vostra visita a aquest lloc. Altres llocs web als quals enllaceu poden contenir polítiques de privacitat que són diferents d’aquesta política de privacitat. 
</p>
<p>
La declaració de política de privacitat actual està en conformitat amb la Llei de Protecció de Dades Neerlandesa (Wet Bescherming Persoonsgegevens). 
</p>
<p>
Es publicarà en aquesta pàgina qualsevol canvi a la política de privacitat d’Europeana.eu. 
</p>

<h4>Preguntes, queixes i solució de controvèrsies</h4>
<p>
En utilitzar el nostre lloc web doneu el vostre consentiment als termes de la present Declaració de Privacitat. No obstant això, teniu dret a impedir la utilització de les vostres dades personals per a serveis personalitzats i màrqueting, així com sol·licitar de no seguir en contacte amb nosaltres. Si voleu ser informat sobre les vostres dades personals recollides, o que aquestes es corregeixin o eliminin, o teniu alguna altra pregunta respecte a aquesta declaració, si us plau, poseu-vos en contacte amb Europeana.eu a <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Data de creació de la Declaració de Privacitat: 30 Setembre 2008<br />
Darrera modificació: 30 Setembre 2008
</p>

<h4>Formulari de comentaris</h4>
<p>Si trobeu qualsevol problema en utilitzar aquest aquest lloc web, o voleu fer comentaris i/o suggeriments generals, utilitzeu, si us plau, aquest <a class="fn url" href="../contact.html" title="Contact us with any general comments or suggestions">formulari de contacte</a>.</p>

<p>Tots els nostres formularis en línia que requereixen que introduïu informació personal estan dissenyats per satisfer els requisits de privacitat. A la política de privacitat trobareu més detalls.</p>
<p>Les traduccions les han fet els nostres socis de forma voluntària i són només informatives. El text legalment vàlid és només l'anglès.</p>
</div>

