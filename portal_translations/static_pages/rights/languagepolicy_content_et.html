
<div id="content-main" class="with-sidebar vcard">
<h1>Keel</h1>

<p>
Europeana.eu järgib sarnaseid põhimõtteid nagu <a class="external fn url" href="http://europa.eu/" target="_blank" title="Click here to visit the Europa website">Europa</a> (Euroopa Liidu portaal):
</p>

<p><strong><i>
Võimaluste piires on meie eesmärk vahendada kasutajatele teavet nende oma keeles. Ressursside piiratuse tõttu ei ole see siiski alati teostatav.
</i></strong></p>

<p>
Eelmainitud põhjusel kehtivad Europa ja Europeana.eu puhul järgmised põhimõtted:
</p>
<ul>
<li>kõik esimese tasandi veebilehed (*) on kättesaadavad iga partneri riigikeeles</li>
<li>avaldamise kiirus on olulisem tõlgete kättesaadavuse tagamisest</li>
<li>Piiratud kujul on lubatud keelte varieerimine (**), näiteks hoiatusteadete esitamisel</li>
</ul>


<p>
(*) näiteks: kasutajaliidesed navigeerimiseks, infootsinguks, otsitulemuste täpsustamiseks ja andmete kuvamiseks
</p>
<p>
(**) keelte varieerimine tähendab leheküljel enam kui ühe keele kasutamist
</p>

<p>
Praktikas tähendab see järgmist:
</p>
<ol class="number">
<li>Europeana.eu töötab välja vahendid tõlgete teostamiseks ja avaldamiseks</li>
<li>Tõlgete teostamine on iga vabatahtlikult selle kohustuse võtnud partnerasutuse ülesanne</li>
<li>Need on mitteametlikud tõlked ega pruugi olla täielikus vastavuses ingliskeelse versiooniga</li>
<li>Europeana.eu teavitab partnerasutusi tõlke täiendamise vajadusest, kuid ei kontrolli teavitusele reageerimist</li>
<li>Kiireloomuline või lühiajaliseks kasutamiseks mõeldud teave on kättesaadav ainult inglise keeles, näiteks erakorralised veateated</li>
<li>Kõik veebilehe kohta käivad küsitlused avaldatakse ainult nendes keeltes, millesse tõlkimiseks on partneritel piisavalt ressursse</li>
<li>Veebilehest teavitamine otsimootorite vahendusel toimub esialgu ainult inglise keeles</li>
<li>Haldusteave ja tehniline informatsioon on kättesaadavad ainult inglise keeles kui Europeana.eu ametlikus töökeeles</li>
<li>Kui konkreetne asutus soovib oma vahendite piires siiski mõne ülaltoodud alajaotuse oma keelde tõlkida ja seda tõlget hallata, siis on Europeana.eu valmis selle tõlke avaldama</li>
</ol>
<p>Tõlked on tehtud meie partnerite poolt vabatahtlikkuse alusel ja informatiivsetel eesmärkidel. Juriidiliselt kehtiv on ainult ingliskeelne tekst.</p>
</div>

