
<div id="content-main" class="with-sidebar vcard">
<h1>Privacy</h1>

<h4>Welke informatie verzamelen we?</h4>

<p>
Overeenkomstig met wat gebruikelijk is, wordt informatie over u deels geregistreerd en opgeslagen als u de Europeana website bezoekt en als u zich registreert. In enkele gevallen wordt deze informatie bewerkt om onze gebruikers en hun behoeften beter te begrijpen. Dit wordt gedaan om de inhoud en de gebruiksvriendelijkheid van onze portal en aangeboden diensten te verbeteren. Europeana.eu onderkent echter het belang van privacy voor gebruikers van de Europeana.eu portal; we gaan dan ook zorgvuldig om met dergelijke persoonlijke gegevens.
</p>

<p>
Lees ons privacybeleid om te weten welke informatie we registreren en hoe we deze gebruiken. We verzamelen het volgende: logbestanden, cookies en informatie die we expliciet aan u vragen bij uw registratie of bij het gebruik van elektronische vormen van communicatie met medewerkers van Europeana.eu.
</p>

<h4>Logbestanden en Cookies</h4>
<p>
Wanneer u Europeana.eu bezoekt, worden uw vragen en handelingen automatisch gelogd op onze server. Logbestanden bevatten informatie zoals uw IP-adres, datum en tijd waarop u de website bezocht, pagina's die u opvroeg, enz. Logbestanden bevatten geen herkenbare persoonlijke informatie over u.
</p>
<p>
Cookies zijn kleine hoeveelheden informatie die van een webserver naar uw browser worden gestuurd en worden opgeslagen op de harde schijf van uw computer. Ze bevatten informatie over de websites die u heeft bezocht. Europeana.eu gebruikt cookies om u en uw toegangsrechten te herkennen. De meeste webbrowsers accepteren automatisch cookies, maar u kunt meestal de instellingen van uw browser wijzigen om dit te voorkomen (hoewel u dan wellicht geen toegang heeft tot alle functionaliteiten van de website, zoals taalinstellingen die u misschien heeft gekozen).
</p>
<p>
Europeana.eu verzamelt of logt cookies en informatie over haar gebruikers en verwerkt deze informatie om gebruiksstatistieken te vervaardigen. Door het verwerken van dergelijke informatie proberen we gebruikersprofielen en gebruiksgewoonten vast te stellen met als doel het verbeteren van de inhoud en diensten die we aanbieden, in overeenstemming met behoeften van onze gebruikers. Analyse van logbestanden wordt ook gebruikt om partners van Europeana.eu in te lichten over digitaliseringsprioriteiten gebaseerd op voorkeuren van de gebruiker. Deze verzamelde gegevens bevatten geen informatie waarmee personen kunnen worden herkend. Ze worden uitsluitend gebruikt voor de volgende doeleinden:
</p>
<ol class="number">
<li>Toezicht houden op en beter beheren van het verkeer naar de website.</li>
<li>Beoordelen en verbeteren  van gebruiksvriendelijkheid, diensten en content.</li>
<li>Vaststellen en verhelpen van technische tekortkomingen.</li>
<li>Ontwikeelen van gepersonaliseerde diensten.</li>
<li>Ontwikkelen van efficiënte marketinginstrumenten.</li>
</ol>


<h4>Gegevens van geregistreerde gebruikers en van andere online formulieren</h4>
<p>
Wanneer we u vragen zich te registreren, vragen we of u vrijwillig een aantal persoonlijke gegevens over uzelf wilt geven. Identificatie van gebruikers stelt ons in staat gepersonaliseerde diensten op de portal te leveren. Op dit moment zijn de volgende opties beschikbaar: het opslaan van favorieten of zoekgeschiedenis voor raadpleging op een later moment. Wij zijn van plan deze diensten uit te breiden om gebruikers meer gepersonaliseerde mogelijkheden te bieden, zoals: het opslaan van geselecteerde verzamelingen voor later gebruik of het ontvangen van e-mailberichten over nieuwe toegevoegde, mogelijk interessante verzamelingen.
</p>
<p>
Door het gebruiken van elektronische formulieren op onze website (feedbackformulier, inschrijving voor de nieuwsbrief, het melden van een link) gaat u akkoord met het verstrekken van enkele persoonlijke gegevens (namelijk naam en e-mailadres). Deze informatie kunnen wij gebruiken voor een reactie op het bewuste vraagstuk. Uw persoonlijke gegevens worden alleen gebruikt voor het beantwoorden van uw verzoek, en niet voor direct mailing of andere doeleinden.
</p>

<h4>Gegevensbescherming</h4>
<p>
Europeana.eu respecteert uw privacy en streeft ernaar uw persoonlijke gegevens te beschermen. Wij verkopen, verhandelen noch verhuren de informatie die wij van u krijgen op de site aan derden. Soms werken we samen met openbare instellingen zoals universiteiten die onderzoek voor ons doen naar gebruikspatronen en -gedrag om ons te helpen de inhoud en de diensten die we aanbieden te verbeteren. In die gevallen maken we geen persoonlijke informatie aan hen bekend (zoals namen en adressen).
</p>
<p>
Europeana.eu neemt alle mogelijke maatregelen om de gegevens te beveiligen tegen ongeautoriseerde toegang en gebruik op een andere manier dan is bepaald in het privacybeleid. Europeana.eu wordt gehost door SARA in Nederland en gebruikt daarvoor de systemen en beveiliging die in gebruik zijn bij deze openbare instelling.
</p>
<p>
De gegevens worden opgeslagen zolang ze om administratieve redenen nuttig zijn. Niet-persoonlijke gegevens kunnen onbeperkt worden opgeslagen als onderzoeksmateriaal.
</p>
<p>
Let wel: bij wet kunnen wij worden verplicht de informatie die we opslaan te verstrekken aan wettelijk bevoegde instanties.
</p>

<h4>Over deze privacyverklaring</h4>
<p>
Deze website kan links bevatten naar andere websites die buiten ons beheer vallen. Dit privacybeleid is uitsluitend van toepassing op de informatie die u geeft als u deze website bezoekt. Andere websites waarnaar gelinkt wordt, kunnen een privacybeleid hebben dat hiervan afwijkt.
</p>
<p>
Het huidige privacybeleid is in overeenstemming met de Wet bescherming Persoonsgegevens (WBP).
</p>
<p>
Alle wijzigingen met betrekking tot het Europeana.eu privacybeleid zullen worden bekendgemaakt op deze pagina.
</p>

<h4>Vragen, klachten en oplossing van geschillen</h4>
<p>
Als u onze website gebruikt, gaat u akkoord met de voorwaarden van het hier omschreven privacybeleid. U heeft echter het recht het gebruik van uw persoonlijke gegevens voor gepersonaliseerde diensten en marketing te verhinderen, en het recht ons te verzoeken u niet verder te  benaderen. Als u geïnformeerd wilt worden over de persoonlijke gegevens die over u zijn verzameld of als u deze gegevens wilt laten corrigeren of verwijderen, of als u een andere vraag met betrekking tot deze verklaring heeft, kunt u contact opnemen met <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Datum opstelling van de privacyverklaring: 30 September 2008<br />
Laatste aanpassing: 30 September 2008
</p>

<h4>Feedback formulier</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Al onze online formulieren waarop u persoonlijke informatie dient te geven zijn ontworpen om aan privacybehoeften tegemoet te komen. Deze privacyverklaring biedt meer informatie.</p>
<p>De vertalingen worden op vrijwillige basis door onze partners gemaakt en zijn alleen ter informatie. De enige rechtsgeldige tekst is de Engelse.</p>
</div>

