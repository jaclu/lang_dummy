
<div id="content-main" class="with-sidebar vcard">
<h1>Yksityisyys</h1>

<h4>Mitä tietoja keräämme?</h4>

<p>
Kun Europeana.eu-sivustolla käydään ja rekisteröidytään sen käyttäjäksi, tallennamme normaalin käytännön mukaisesti joitakin käyttäjää koskevia tietoja. Joissakin tapauksissa käsittelemme näitä tietoja, jotta saisimme paremman käsityksen käyttäjistä ja heidän tarpeistaan. Tarkoituksena on portaalin sisällön ja käytettävyyden sekä palvelujen parantaminen. Ymmärrämme kuitenkin, että yksityisyyden suoja on Europeana.eu-sivuston käyttäjille tärkeää, ja siksi käsittelemme tällaisia henkilötietoja harkiten.
</p>

<p>
Kehotamme lukemaan tietosuojaperiaatteemme, joista ilmenee, mitä tietoja seuraamme ja kuinka käytämme niitä. Keräämme seuraavia tietoja: lokitiedostot, evästeet ja tiedot, joita pyydetään erikseen joko rekisteröitymisen yhteydessä tai niillä sähköisillä lomakkeilla, joilla voidaan olla yhteydessä Europeana.eu-sivuston ylläpitäjiin.
</p>

<h4>Lokitiedostot ja evästeet</h4>
<p>
Kun käyttäjä vierailee Europeana.eu-sivustolla, hänen hakunsa ja muut toimensa rekisteröityvät automaattisesti palvelimellemme. Lokitiedostot sisältävät esimerkiksi käyttäjän IP-osoitteen, käynnin päivämäärän ja kellonajan sekä tiedon sivuista, joita hän on halunnut katsoa. Lokitiedostot eivät sisällä tunnistettavissa olevia henkilötietoja.
</p>
<p>
Evästeet ovat pieniä tiedostoja, jotka verkkopalvelin lähettää käyttäjän selaimelle ja jotka tallentuvat hänen tietokoneensa kovalevylle. Ne sisältävät tietoja verkkosivustoista, joilla käyttäjä on vieraillut. Europeana.eu käyttää evästeitä tunnistaakseen käyttäjän ja hänen käyttöoikeutensa. Useimmat selaimet hyväksyvät evästeet automaattisesti, mutta yleensä selaimen asetuksia voi muuttaa tämän estämiseksi (tosin sivuston kaikkien toimintojen, esimerkiksi valittujen kieliasetusten, käyttäminen ei silloin ehkä ole mahdollista).
</p>
<p>
Europeana.eu kerää ja rekisteröi evästeitä ja tietoja käyttäjistään sekä tuottaa näiden tietojen avulla tilastoja. Käsittelemällä näitä tietoja pyrimme tunnistamaan käyttäjäprofiileja ja käyttötottumuksia tarjotaksemme sisältöjä ja palveluja, jotka vastaavat paremmin käyttäjien tarpeita. Lokitiedostoanalyysien avulla myös Europeana.eu:n kumppaniorganisaatiot saavat tietoja käyttäjien suosikeista ja siten tärkeimmistä digitointikohteista. Kootut tiedot eivät sisällä tietoja, joista voitaisiin tunnistaa yksittäisiä henkilöitä. Niitä käytetään vain ja ainoastaan seuraaviin tarkoituksiin:
</p>
<ol class="number">
<li>Kävijäliikenteen seuraaminen ja parempi hallinta</li>
<li>Käytettävyyden, palvelujen ja sisällön arviointi ja parantaminen</li>
<li>Teknisten puutteiden tunnistaminen ja vianetsintä</li>
<li>Räätälöityjen palvelujen kehittely</li>
<li>Tehokkaiden markkinointivälineiden kehittäminen</li>
</ol>


<h4>Rekisteröityjä käyttäjiä koskevat tiedot ja muista sähköisistä lomakkeista saatavat tiedot</h4>
<p>
Rekisteröitymisen yhteydessä pyydämme käyttäjiä ilmoittamaan vapaaehtoisesti joitakin tietoja. Sivusto voi tarjota räätälöityjä palveluja, kun käyttäjät ovat tunnistettavissa. Tällä hetkellä räätälöidyistä palveluista on käytössä suosikkien tai hakuhistorian tallentaminen myöhempää käyttöä varten. Tarkoituksenamme on laajentaa ja lisätä palveluja. Tulevaisuudessa käyttäjä voi esimerkiksi tallentaa valitsemansa kokoelmat myöhempää käyttöä varten tai saada sähköpostihälytyksen sellaisista sivustolle lisätyistä, uusista kokoelmista, jotka saattavat kiinnostaa häntä.
</p>
<p>
Käyttäjä antaa Europeana.eu-sivustolla olevia sähköisiä lomakkeita (palautelomake, tiedotuslehden tilaus tai ilmoitus linkistä) lähettäessään joitakin vähimmäistietoja itsestään (nimen ja sähköpostiosoitteen). Voimme käyttää näitä tietoja ollaksemme yhteydessä käyttäjään kyseisestä asiasta. Hänen henkilötietojaan ei käytetä suorapostitukseen, vaan ainoastaan kysymykseen tai pyyntöön vastaamiseen.
</p>

<h4>Tietosuoja</h4>
<p>
Europeana.eu kunnioittaa yksityisyyttä ja pyrkii suojelemaan käyttäjän henkilötietoja. Emme myy, kauppaa tai vuokraa muille tietoja, joita saamme tämän sivuston kautta. Teemme toisinaan yhteistyötä korkeakoulujen tai muiden sellaisten julkisten organisaatioiden kanssa, jotka tutkivat puolestamme käyttäjätottumuksia ja käyttäytymistä. Käytämme tutkimuksia sisältöjemme ja palvelujemme kehittämiseen. Näissä tapauksissa emme kerro tutkimuslaitoksille henkilötietoja (esimerkiksi nimiä ja osoitteita).
</p>
<p>
Europeana.eu tekee kaikkensa suojatakseen tietoja luvattomalta käytöltä ja käytöltä muihin kuin tietosuojaperiaatteissamme mainittuihin tarkoituksiin. Europeana.eu-sivustoa ylläpitää Alankomaissa sijaitseva julkinen laitos SARA, jonka turva- ja muita järjestelmiä sivustolla käytetään.
</p>
<p>
Tietoja säilytetään niin kauan kuin se on hallinnollisista syistä tarpeen. Muita kuin henkilötietoja voidaan säilyttää määräämättömän ajan tutkimusaineistona.
</p>
<p>
Huom: Laki velvoittaa meidät vaadittaessa paljastamaan rekisteröimämme tiedot asianomaisille viranomaisille.
</p>

<h4>Näistä tietosuojaperiaatteista</h4>
<p>
Tämä sivusto voi sisältää linkkejä muille sivustoille, joihin emme voi vaikuttaa. Tietosuojaperiaatteemme koskevat vain tietoja, jotka käyttäjä luovuttaa käydessään tällä sivustolla. Linkitetyillä sivustoilla voi olla käytössä muunlaisia tietosuojaperiaatteita.
</p>
<p>
Nämä tietosuojaperiaatteet ovat henkilötietojen suojaa koskevan Alankomaiden lain mukaiset (Wet Bescherming Persoonsgegevens).
</p>
<p>
Kaikki muutokset Europeana.eu-sivuston tietosuojaperiaatteisiin julkaistaan tällä sivulla.
</p>

<h4>Kysymykset, valitukset ja riitojen ratkaisu</h4>
<p>
Käyttämällä sivustoamme käyttäjä hyväksyy edellä olevat tietosuojaperiaatteet. Hänellä on kuitenkin oikeus estää henkilötietojensa käyttäminen räätälöityihin palveluihin ja markkinointiin sekä pyytää, ettemme enää ota häneen yhteyttä. Jos käyttäjä haluaa tietää, mitä henkilötietoja olemme hänestä keränneet tai haluaa oikaista tai poistaa nämä tiedot, tai jos hänellä on näitä periaatteita koskevia muita kysymyksiä, hän voi ottaa yhteyttä seuraavaan osoitteeseen: Europeana.eu. <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Tietosuojaperiaatteiden laatimispäivä: 30 Syyskuu 2008<br />
Viimeksi muutettu: 30 Syyskuu 2008
</p>

<h4>Palautelomake</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Kaikissa verkkolomakkeissamme, joissa vaaditaan henkilötietoja, noudatetaan yksityisyyden suojaa. Lisätietoja Yksityisyyden suoja -sivullamme.</p>
<p>Käännökset ovat kumppaniorganisaatioidemme vapaaehtoispohjalta tekemiä ja vain suuntaa-antavia. Juridisesti pitävä teksti on ainoastaan englanniksi.</p>
</div>

