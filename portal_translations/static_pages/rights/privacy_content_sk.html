
<div id="content-main" class="with-sidebar vcard">
<h1>Privacy</h1>

<h4>Aké informácie zhromažďujeme?</h4>

<p>
Keď navštívite webové sídlo Europeana a zaregistrujete sa, v súlade s bežným postupom o Vás zaznamenávame a uchovávame niektoré informácie. V niektorých prípadoch tieto informácie spracúvame, aby sme lepšie rozumeli používateľom a ich potrebám. Realizujeme to s cieľom zlepšovania obsahu a použiteľnosti nášho portálu a služieb, ktoré poskytujeme. Europeana.eu však uznáva dôležitosť ochrany súkromia používateľov portálu Europeana.eu, a z toho dôvodu sa s osobnými údajmi zaobchádza opatrne.
</p>

<p>
Prečítajte si prosím naše Pravidlá týkajúce sa ochrany súkromia, aby ste zistili, ktoré informácie ukladáme a ako ich používame. Zhromažďujeme nasledovné informácie: súbory s protokolmi (log files), informácie o používateľovi (cookies) a informácie, ktorých poskytnutie od Vás vyslovene žiadame pri registrácii a po použití akejkoľvek elektronickej formy komunikácie s pracovníkmi tímu Europeana.eu.
</p>

<h4>Súbory s protokolmi a používateľské informácie (cookies)</h4>
<p>
Keď navštívite webové sídlo Europeana.eu, Vaše požiadavky a aktivity sa automaticky zaznamenávajú do protokolov na našom serveri. Súbory s protokolmi obsahujú informácie ako napríklad Vaša IP adresa, dátum a čas, kedy ste použili webové sídlo, stránky, ktorých zobrazenie ste požadovali a podobne. Súbory s protokolmi neobsahujú žiadne informácie, ktoré by Vás mohli osobne identifikovať.
</p>
<p>
Súbory cookies predstavujú malé množstvá informácií zasielaných z webový servera do Vášho prehliadača a sú uložené na pevnom disku Vášho počítača. Obsahujú informácie o internetových stránkach, ktoré ste navštívili. Služba Europeana.eu používa súbory cookies, aby rozpoznala Vás a Vaše oprávnenia na prístup. Väčšina webových prehliadačov automaticky akceptuje súbory cookies, ale zvyčajne si môžete zmeniť nastavenia prehliadača, aby to nebolo možné (hoci si tým znemožníte prístup ku úplným funkciám webového sídla, ako napríklad nastavenie jazyka, ktorý ste si zvolili).
</p>
<p>
Europeana.eu zhromažďuje alebo zaznamenáva súbory cookies a informácie o jej používateľoch a procesoch s cieľom vytvárať štatistiky o využití. Spracovaním týchto údajov sa snažíme identifikovať používateľské profily a návyky na zlepšenie obsahu a služieb, ktoré ponúkame podľa používateľských potrieb. Analýzy súborov s protokolmi sa používajú aj na informovanie partnerských knižníc Europeana.eu o prioritách digitalizácie na základe toho, čo uprednostňujú používatelia. Tieto súhrnné údaje neobsahujú informácie, na základe ktorých sa dajú identifikovať jednotlivé osoby. Používajú sa striktne na nasledovné účely:
</p>
<ol class="number">
<li>Monitorovanie a lepšia administrácia premávky webového sídla.</li>
<li>Hodnotenie a zlepšovanie použiteľnosti, služieb a obsahu.</li>
<li>Identifikácia technických nedostatkov a riešenie problémov.</li>
<li>Vývoj personalizovaných služieb.</li>
<li>Vývoj efektívnych marketingových nástrojov.</li>
</ol>


<h4>Registrovaní používatelia a údaje z iných on-line formulárov</h4>
<p>
Keď Vás žiadame o registráciu, žiadame od Vás poskytnutie niektorých osobných informácií. Identifikácia používateľov umožňuje na portáli poskytovať personalizované služby. V súčasnosti sú ponúkané nasledovné možnosti: ukladanie obľúbených položiek alebo histórie požiadaviek v relácii prieskumu na budúce použitie. Tieto služby máme v úmysle rozširovať, aby sme používateľom ponúkli ešte väčšie možnosti personalizácie, ako napríklad uloženie vybraných zbierok na neskoršie použitie alebo doručovanie upozornení cez elektronickú poštu o pridaní nových zbierok, ktoré by konkrétneho používateľa mohli zaujímať.
</p>
<p>
Použitím akéhokoľvek elektronického formulára nášho webového sídla (formulár spätnej väzby, objednanie spravodajcu, nahlásenie linky) súhlasíte s tým, že poskytnete aspoň minimálne osobné informácie (konkrétne meno a adresu elektronickej pošty). Tieto informácie môžeme použiť, aby sme Vám ohľadom príslušnej veci mohli odpovedať. Vaše osobné informácie sa okrem odpovedania na Vaše otázky nepoužijú na priame zasielanie pošty alebo na iné účely.
</p>

<h4>Ochrana údajov</h4>
<p>
Europeana.eu rešpektuje Vaše súkromie a snaží sa o ochranu Vašich osobných údajov. Informácie, ktoré od Vás získame na tomto webovom sídle nepredávame, neobchodujeme s nimi, ani ich neprenajímame iným subjektom. V niektorých prípadoch spolupracujeme s verejnými organizáciami ako sú napríklad univerzity, ktoré v náš prospech realizujú výskum modelov využívania a správania sa používateľov s cieľom zlepšenia obsahu a služieb, ktoré poskytujeme. V takýchto prípadoch im neposkytujeme osobné informácie (ako sú mená alebo adresy).
</p>
<p>
Europeana.eu realizuje všetky potrebné opatrenia na ochranu údajov pred neoprávneným použitím iným spôsobom ako je uvedené v pravidlách na ochranu súkromia. Prevádzkovateľom serverov služby Europeana.eu je spoločnosť SARA Holandsko, a preto sú využívané systémy a zabezpečenie vhodné pre verejnú inštitúciu.
</p>
<p>
Údaje sú uložené dovtedy, kým sú použiteľné z administratívnych dôvodov. Iné ako osobné údaje sa môžu uchovávať počas neurčitého obdobia ako výskumný materiál.
</p>
<p>
Upozornenie: Podľa zákona môžeme byť požiadaní odtajniť informácie, ktoré sme povinní poskytnúť príslušným právnym orgánom.
</p>

<h4>Poznámka k tomuto vyhlásení o pravidlách ochrany súkromia</h4>
<p>
Toto webové sídlo môže obsahovať prepojenia na iné webové sídla, ktoré sú mimo našej kontroly. Tieto pravidlá na ochranu súkromia sa vzťahujú len na informácie, ktoré poskytnete pri návšteve tohoto webového sídla. Pravidlá na ochranu súkromia iných webových sídel, na ktoré ste prepojení, sú iné ako tieto pravidlá.
</p>
<p>
Aktuálne vyhlásenie o ochrane súkromia je v súlade s holandským zákonom o ochrane osobných údajov (Wet Bescherming Persoonsgegevens).
</p>
<p>
Akékoľvek zmeny pravidiel ochrany súkromia Europeana.eu budú zverejnené na tejto internetovej stránke.
</p>

<h4>Otázky, sťažnosti a riešenie sporov</h4>
<p>
Tým, že používate naše webové sídlo, súhlasíte s podmienkami uvedenými vo vyhlásení o ochrane súkromia v tomto dokumente. Máte však právo zabrániť použitiu Vašich osobných údajov na personalizované služby a marketingové účely, rovnako nás môžete požiadať, aby sme Vás už viac nekontaktovali. Ak chcete zistiť, aké osobné údaje sa o Vás zhromažďujú, alebo ak chcete požiadať o opravu alebo vymazanie týchto údajov, alebo ak máte akúkoľvek inú otázku ohľadom tohto vyhlásenia, kontaktujte prosím službu Europeana.eu na adrese <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Dátum vytvorenia Vyhlásenia o ochrane súkromia: 30 September 2008<br />
Posledná úprava: 30 September 2008
</p>

<h4>Feedback Form [title may differ in different languages]</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Všetky naše on-line formuláre, ktoré vyžadujú zadanie osobných údajov, sú navrhnuté tak, aby splnili požiadavky na ochranu súkromia. Tieto pravidlá ochrany súkromia poskytujú ďalšie podrobnosti.</p>
<p>Preklady sú vytvorené našimi  partnermi na základe dobrovoľnosti a slúžia len pre informáčné účely. Právne platný text je iba v angličtine.</p>
</div>

