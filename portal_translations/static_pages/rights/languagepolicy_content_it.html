
<div id="content-main" class="with-sidebar vcard">
<h1>Lingua</h1>

<p>
In relazione all’uso delle lingue, Europeana.eu adotta linee-guida analoghe a quelle di <a class="external fn url" href="http://europa.eu/" target="_blank" title="Click here to visit the Europa website">Europa</a> (il portale dell’Unione Europea).
</p>

<p><strong><i>
Per quanto possibile, l’obiettivo è di fornire le informazioni richieste nella lingua dell’utente. Tuttavia, a causa delle risorse limitate, ciò non è sempre possibile.
</i></strong></p>

<p>
Di conseguenza le seguenti linee-guida valide per il portale dell’Unione Europea si applicano anche a Europeana.eu:
</p>
<ul>
<li>presentare tutte le pagine di primo livello (*) in tutte le lingue dei full partner del progetto;</li>
<li>dare priorità alla velocità di pubblicazione rispetto alla disponibilità di una traduzione;</li>
<li>consentire una limitata "mescolanza linguistica" (**), ad es. nel caso in cui debba essere visualizzato un segnale di avvertimento.</li>
</ul>


<p>
(*) interfacce di navigazione, ricerca, recupero e visualizzazione.
</p>
<p>
(**) mescolanza linguistica = più di una lingua su una pagina.
</p>

<p>
In pratica, ciò significa:
</p>
<ol class="number">
<li>Europeana.eu assicura lo sviluppo e la manutenzione degli strumenti per gestire la traduzione;</li>
<li>l’esecuzione delle traduzioni è responsabilità della singola istituzione partner designata,  che agisce su base volontaria;</li>
<li>le traduzioni non sono ufficiali e potrebbero non corrispondere esattamente alla versione inglese;</li>
<li>Europeana.eu informa ogni istituzione partner designata, che agisce su base volontaria, dell’esigenza di un aggiornamento ma non sollecita tale aggiornamento;</li>
<li>le informazioni urgenti o di breve durata sono riportate unicamente in inglese (ad es. messaggi di errore ad hoc);</li>
<li>tutti i sondaggi sul sito sono prodotti unicamente nelle lingue possibili;</li>
<li>la promozione nei motori di ricerca  è, in primo luogo,  in inglese;</li>
<li>la sezione Gestione (Management) e le informazioni tecniche sono unicamente in inglese, che è la lingua di lavoro di Europeana.eu;</li>
<li>se, tuttavia, una singola istituzione desidera provvedere alla traduzione e alla manutenzione di quanto sopra, utilizzando le proprie risorse, Europeana.eu sarà lieta di autorizzarne la visualizzazione sul sito.</li>
</ol>
<p>Le traduzioni sono realizzate su base volontaria dai nostri partner e sono solo indicative. Il testo legalmente valido è quello in inglese.</p>
</div>

