
<div id="content-main" class="with-sidebar">
<h1>Notkunarskilmálar Europeana</h1>

<p>
Vefurinn Europeana.eu er rekinn af Europeana Foundation og veitir aðgang að breiðu úrvali af stafrænum menningararfi frá Evrópu og víðar. Þetta efni kemur frá stórum hópi aðildarstofnana. Europeana reynir að gera allt efni á þessum vef aðgengilegt til endurnýtingar. Sem liður í þessu eru öll lýsigögn (upplýsingar á textaformi um stafrænan menningararf) á vefnum gefin út án skilyrða fyrir endurnýtingu. Flest annað efni, eins og forskoðanir fyrir stafrænan menningararf, er skýrt merkt með réttindaupplýsingumi sem gefa til kynna hvernig og með hvaða skilyrðum hægt er að endurnýta það.
</p>

<p><strong>Lýsigögn</strong></p>

<p>

<p>
Lýsigögn á europeana.eu eru ekki háð neinum skilyrðum, samkvæmt skilmálum <a href="http://creativecommons.org/publicdomain/zero/1.0/" target="_blank" rel="license" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Ef þú vilt endurnýta gögn sem Europeana gefur út hvetjum við þig til að fylgja <a href="http://www.europeana.eu/rights/metadata-usage-guidelines/" title="Click here to view the Europeana Usage Guidelines for Metadata" rel="cc:useGuidelines">Leiðbeiningar Europeana um notkun lýsigagna</a> og vísa í uppruna gagnanna þar sem það er hægt.
</p>

<p><a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information"><img style="display:block; margin-left: auto; margin-right: auto;" src="/sp/img/cc0mark.png" /></a></p>

<p><strong>Forskoðun</strong></p>

<p>
Forskoðun gagna á Europeana.eu má aðeins nota í samræmi við afnotarétt sem kemur fram hjá þeim (merkin undir smámyndinni). Ef engar upplýsingar koma þar fram má aðeins nota slíka forskoðun í samræmi við viðeigandi höfundalög. Í slíkum tilvikum æskjum við þess að vísað sé til vefs efnisveitunnar til að hægt sé að komast að því hvort önnur afnot séu heimil.
</p>

<p><strong>Aðvörun og niðurtökubeiðni</strong></p>

<p>
Europeana á ekki höfundarétt að lýsigögnum, forskoðun eða stafrænum endurgerðum menningararfsins sem lýsigögnin og forskoðunin vísar til. Europeana hefur fengið þessar upplýsingar frá mörgum samstarfsstofnunum og samtökum. Þessar efnisveitur hafa fullvissað Europeana um að rétthafar séu samþykkir útgáfu verka sinna með viðeigandi skilyrðum eins og fram kemur að framan. Europeana Foundation getur samt ekki ábyrgst að þessar upplýsingar séu ávallt réttar. Ef þú telur að efni sem gefið er út á Europeana.eu brjóti gegn rétti þínum, geturðu bent Europeana á það með því að senda tölvupóst <a href="m&#97;i&#108;&#116;o&#58;n%6F&#116;i&#99;%65%40e&#117;%&#55;&#50;opea%6E%61&#46;eu?subject=Reporting%20an%20unlawful%20use%20of%20the%20service" class="email" title="Mail Europeana to report an unlawful use of the service">no&#116;&#105;ce&#64;europeana&#46;eu</a>.
</p>

<p><strong>Fyrirvari um ábyrgð</strong></p>

<p>Europeana ábyrgist ekki áreiðanleika eða heilleika vefsins og innihalds hans.</p>

<p>
Utan að því marki sem viðeigandi lög krefjast, er Europeana ekki undir neinum kringumstæðum bótaskylt samkvæmt neinni lagakenningu fyrir nokkurn sérstakan, tilfallandi, meðfylgjandi, refsiverðan eða dæmigerðan skaða sem stafar af notkun vefsins eða innihalds hans. Sérstaklega er bótaskyldu hafnað vegna eftirfarandi:
</p>

<ul>
<li>Nákvæmni, heilleika o.s.frv. vefsins eða innihalds hans;</li>
<li>Brota gegn friðhelgi einkalífs, æru eða öðrum réttindum, þar á meðal brota á höfundarétti lýsigagna, forskoðunar eða annars efnis sem aðgengilegt er á Europeana.eu samkvæmt skilyrðum sem rétthafi samþykkti ekki;</li>
<li>Notkun þriðja aðila sem gengur lengra en heimilt er samkvæmt notkunarskilmálum.</li>
</ul>

<p><strong>Þessir notkunarskilmálar</strong></p>

<p>Þessir notkunarskilmálar eiga ekki við um lýsigögn, forskoðun og annað innihald vefsýninga sem Europeana býður upp á á <a href="http://exhibitions.europeana.eu" target="_blank" title="Click here to visit the Europeana Exhibitions">exhibitions.europeana.eu</a>.</p>

<p>
Með því að nýta þér réttindi sem varða vefinn eða innihald hans á grundvelli þessara notkunarskilmála samþykkir þú og viðurkennir að vera bundin(n) af þessum skilmálum. Europeana áskilur sér rétt til að breyta þessum notkunarskilmálum.
</p>

<p>Um þessa notkunarskilmála gilda hollensk lög.</p>


</div>

