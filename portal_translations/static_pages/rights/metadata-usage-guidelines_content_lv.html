
<div id="content-main" class="with-sidebar">
<h1>Europeana metadatu lietošanas vadlīnijas</h1>

<p>
Šīs lietošanas vadlīnijas balstās uz labo gribu, tās nav juridisks līgums, bet, ja tiek izmantoti Europeana metadati, Europeana pieprasa sekošanu šīm vadlīnijām.
</p>

<p>
Visi Europeana publicētie metadati ir pieejami bez ierobežojumiem ar <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Tomēr Europeana pieprasa sniegt atsauces un norādes uz visiem metadatu avotiem, tādiem kā datu piegādātāji (norādot konkrētu kultūras mantojuma institūciju) un jebkuru datu agregatoru, tai skaitā Europeana.
</p>

<p><strong>
Sniedziet atsauces, kur tas ir iespējams.
</strong></p>

<ul class="zero">
<li>Sniedziet atsauces uz datu piegādātāju un datu agregatoriem, to skaitā Europeana. Agregatori pilda nozīmīgu lomu pie datu vākšanas, glabāšanas un harmonizēšanas, tādējādi padarot datus plašāk pieejamus un savietojamus.</li>
<li>Pārliecinieties, ka visi ir informēti par Europeana metadatu tiesību statusu un šīm vadlīnijām. Viens no veidiem, kā to nodrošināt, ir saglabāt neskartas norādes uz CC0 Publiskā domēna licenci.</li>
<li>Ja tehnisku vai kādu citu iemeslu dēļ nav iespējams iekļaut visas attiecīgās avotu atsauces un informāciju blakus izmantotajiem metadatiem, ir jāapsver iespēja šo informāciju pievienot atsevišķi, piemēram, atsevišķā dokumentā, kas tiek izplatīts kopā ar metadatiem vai datu kopu.</li>
<li>Ja tehnisku vai kādu citu iemeslu dēļ nav iespējams iekļaut visas attiecīgās avotu atsauces un informāciju blakus izmantotajiem metadatiem, ir jāapsver iespēja pievienot tikai saiti uz metadatu avotu Europeana ietvaros, kur ir atrodami visi pieejamie avoti un tiesību informācija, to skaitā mašīnlasāmie formāti.</li>
</ul>

<p><strong>Metadati ir dinamiski; apsveriet iespēju izmantot metadatus ar Europeana API vai izmantojot saites.</strong></p>

<ul>
<li>Strādājot ar metadatiem, kas iegūti no Europeana, lūdzam ņemt vērā, ka metadati nav statiski un tie var mainīties. Europeana turpina atjaunināt savus metadatus, novēršot kļūdas un iekļaujot papildinformāciju. Tādēļ labākais veids, kā izmantot Europeana metadatus, ir to darīt izmantojot Europeana API vai veidojot saites uz konkrēto informāciju. Ja tehnisku vai kādu citu iemeslu dēļ tas nav iespējams, tad jānodrošina saite atpakaļ uz datu avotu Europeana vai jāievieš datu atjaunināšanas mehānisms.</li>
</ul>

<p><strong>
Miniet jūsu izdarītās izmaiņas metadatos un padariet modificētos metadatus pieejamus pēc tiem pašiem noteikumiem.
</strong></p>

<ul>
<li>Lūdzu, neizmantojiet metadatus tādā formā, kas var maldināt par jūsu oficiālo statusu vai jūsu pilnvarojumu izmantot metadatus no datu sniedzēja, agregatora vai Europeana puses. Izņēmums ir gadījumi, kad šāda atļauja ir izsniegta.</li>
<li>Lūdzu nemaldiniet citus un nesagroziet metadatus vai to avotus.</li>
<li>Lūdzu, padariet metadatus un to labojumus brīvi pieejamus ar tiem pašiem noteikumiem, kā Europeana, tas ir, neprasot ievērot noteiktas tiesības un piekļuves nosacījumus.</li>
</ul>

<p><strong>
Lūdzam ņemt vērā, ka metadatu izmantošana ir uz pašu atbildību.
</strong></p>

<ul>
<li>Europeana piedāvā metadatus tādā formā, kādā tie ir, un neatbild par Europeana publicēto metadatu attēlojumu un nesniedz nekādas garantijas.</li>
<li>Jebkurai metadatu izmantošanai ir jābūt saskaņā ar piemērojamiem likumiem un citiem normatīviem, jo īpaši (bet ne tikai) jautājumos, kas skar datu aizsardzību, apmelošanu vai autortiesībām.</li>
<li>Pārliecinieties par visiem papildus normatīviem, kas ir saistoši datu piegādātājiem un datu agragatoriem.</li>
</ul>

<p><strong>
Paldies par sadarbību</strong>
</p>



</div>

