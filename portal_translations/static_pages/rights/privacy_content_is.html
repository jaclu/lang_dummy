
<div id="content-main" class="with-sidebar vcard">
<h1>Friðhelgi einkalífs</h1>

<h4>Hvaða upplýsingum söfnum við?</h4>

<p>
Eins og almennt gerist skráum við og geymum einhverjar upplýsingar um notendur í hvert sinn sem þeir heimsækja vef Europeana og þegar þeir skrá sig hjá okkur. Stundum notum við þessar upplýsingar til að skilja þarfir notenda okkar betur. Þetta er gert til að bæta innihald og notagildi vefgáttarinnar og þá þjónustu sem við bjóðum upp á. Okkur hjá Europeana.eu er jafnframt ljóst hve mikilvægt það er fyrir notendur Europeana.eu-vefgáttarinnar að njóta friðhelgi og því meðhöndlum við allar persónulegar upplýsingar með varúð.
</p>

<p>
Vinsamlega lestu stefnu okkar varðandi friðhelgi einkalífs til að komast að því hvaða upplýsingar við skráum og hvernig við notum þær. Við söfnum eftirfarandi: gangritum (loggum) og smákökum (cookies) auk þeirra upplýsinga sem við biðjum þig að gefa upp við innskráningu eða þegar þú notar stafræn eyðublöð til að eiga samskipti við starfsfólk Europeana.eu.
</p>

<h4>Gangrit og smákökur</h4>
<p>
Þegar þú heimsækir Europeana.eu, eru beiðnir þínar og athafnir skráðar sjálfvirkt á netþjóni okkar. Þessi gangrit innihalda upplýsingar um IP-tölu, dagsetningu og tíma dags þegar heimsóknin fer fram, hvaða síður eru skoðaðar, o.þ.h.. Gangritin innihalda engar upplýsingar sem hægt er að tengja við notandann persónulega.
</p>
<p>
Smákökur eru fyrirferðarlitlar upplýsingar sem vefþjónn sendir í vafra notandans og vistast á harða diskinum í tölvu hans. Þær innihalda upplýsingar um hvaða vefsíður notandinn hefur heimsótt. Europeana.eu notar smákökur til að þekkja notandann og aðgangsréttindi hans aftur. Flestir netvafrar samþykkja sjálfvirkt smákökur en notandinn getur yfirleitt breytt stillingum á vafranum til að koma í veg fyrir þetta (það gæti þó haft í för með sér að hann geti ekki nýtt sér alla virkni vefsíðunnar, svo sem þær tungumálastillingar sem hann hefur valið sér). 
</p>
<p>
Europeana.eu skráir eða safnar smákökum og upplýsingum um notendur sína og notar þær upplýsingar til að búa til tölfræðiskýrslur um notkun. Með því að vinna úr slíkum upplýsingum reynum við að bera kennsl á notendahópa og venjur þeirra til að bæta úr því efnisvali sem við bjóðum upp á til að mæta þörfum þeirra. Greiningar á notkunarskrám eru einnig notaðar til að veita samstarfssöfnum Europeana.eu upplýsingar til að forgangsröðun þeirra við stafræna endurgerð byggist á óskum notenda. Þetta safn upplýsinga inniheldur engar upplýsingar um það frá hvaða notendum þær hafa borist. Þær eru eingöngu notaðar með eftirfarandi markmið í huga:
</p>
<ol class="number">
<li>Til að fylgjast með og stjórna betur umferð um vefsetrið</li>
<li>Til að meta og bæta notagildi, þjónustu og innihald</li>
<li>Til að bera kennsl á tæknilega annmarka og þörf fyrir lagfæringar</li>
<li>Til að þróa persónulega þjónustu</li>
<li>Til að þróa skilvirk markaðstæki</li>
</ol>


<h4>Gögn um skráða notendur og gögn úr öðrum rafrænum eyðublöðum</h4>
<p>
Þegar við biðjum þig um að skrá þig förum við fram á að þú látir sjálfviljug(ur) í té ákveðnar persónulegar upplýsingar. Vitneskja um hver notandinn er gerir okkur kleift að bjóða upp á persónulega þjónustu á vefgáttinni. Eins og stendur eru eftirtaldir möguleikar í boði: að vista bókamerki eða notkunarsögu til síðari afnota. Ætlun okkar er að auka við þessa þjónustu til að geta boðið notendum upp á sérsniðna möguleika, svo sem að vista valin söfn til að nota síðar eða fá tilkynningar í tölvupósti um ný söfn sem bætast í safnið og gætu vakið áhuga.
</p>
<p>
Við notkun allra eyðublaða á vefsíðunni (fyrirspurnareyðublað, áskrift að fréttabréfi, tilkynningu um tengil) samþykkir þú að veita lágmarks persónubundnar upplýsingar (nafn og netfang). Við kunnum að nota þær upplýsingar til að svara þér um viðkomandi málefni. Persónubundnar upplýsingar um þig eru ekki notaðar á póstlistum eða í öðrum tilgangi en að svara fyrirspurn þinni.
</p>

<h4>Gagnavernd</h4>
<p>
Europeana.eu virðir einkalíf þitt og leitast við að vernda persónubundnar upplýsingar um þig. Við hvorki seljum, skiptum á eða leigjum til annarra aðila þær upplýsingar sem þú gefur upp á þessum vef. Stundum tökum við þátt í samstarfi við opinberar stofnanir eins og háskóla sem stunda rannsóknir fyrir okkar hönd á notkunarmynstri og atferli notenda í því skyni að bæta innihald og þá þjónustu sem boðið er upp á. Í slíkum tilfellum greinum við þó ekki frá persónubundnum upplýsingum (s.s. nafni og netfangi).
</p>
<p>
Europeana.eu gerir allar nauðsynlegar ráðstafanir til að varna því að óskráðir notendur fái aðgang að og nýti sér gögn á annan hátt en kveðið er á um í notkunarskilmálanum. Europeana.eu er hýst hjá SARA í Hollandi og notar þar af leiðandi þau kerfi og öryggisbúnað sem eru til staðar hjá þeirri opinberu stofnun.
</p>
<p>
Gögn eru hýst eins lengi og þau nýtast af stjórnsýslulegum ástæðum. Ópersónubundnar upplýsingar kunna að vera hýstar ótímabundið sem rannsóknarefni.
</p>
<p>
Vinsamlega athugið: Samkvæmt lögum, gætum við þurft að afhenda þær upplýsingar sem við skráum til hlutaðeigandi dómsmálayfirvalda. 
</p>

<h4>Varðandi þessa stefnu um friðhelgi einkalífs</h4>
<p>
Þessi vefur kann að innhalda tengla í vefi sem eru ekki í okkar umsjá. Stefna okkar um friðhelgi einkalífs á því aðeins við um þær upplýsingar sem notendur gefa upp við heimsókn hingað. Aðrir vefir sem notendur heimsækja kunna að hafa stefnu um friðhelgi einkalífs sem er frábrugðin þessari.
</p>
<p>
Núverandi stefna um friðhelgi einkalífs er í samræmi við hollensk lög um persónuvernd (Wet Bescherming Persoonsgegevens).
</p>
<p>
Allar breytingar á stefnu Europeana.eu um friðhelgi einkalífs verða birtar á þessari síðu.
</p>

<h4>Spurningar, kvartanir og úrlausn ágreiningsmála</h4>
<p>
Með notkun á vefnum samþykkir þú þá skilmála sem lýst hefur verið í stefnu okkar um friðhelgi einkalífs. Hinsvegar er þér heimilt að gefa ekki upp persónubundnar upplýsingar fyrir sérsniðna þjónustu og markaðssetningu sem og að fara fram á það við okkur að ekki verði haft samband við þig framar. Óskir þú eftir nánari upplýsingum um það hvaða persónubundu upplýsingum er safnað um þig, vilt breyta þeim upplýsingum, láta fjarlægja þær, eða hefur einhverjar aðrar spurningar varðandi þessa stefnu, hafðu þá samband við okkur. <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Stefnan um friðhelgi einkalífs var samþykkt : 30 september 2008<br />
Síðast breytt: 30 september 2008
</p>

<h4>Fyrirspurnareyðublað</h4>
<p>Ef þú lendir í vandræðum við notkun þessa vefs eða vilt senda okkur almennar athugasemdir/tillögur notaðu þá þetta <a class="fn url" href="../contact.html" title="Contact us with any general comments or suggestions">fyrirspurnareyðublað</a>.</p>

<p>Öll eyðublöð þar sem óskað er eftir persónulegum upplýsingum eru hönnuð samkvæmt kröfum um friðhelgi einkalífs. Frekari upplýsingar er að finna í stefnu okkar um friðhelgi einkalífs.</p>
<p>Þessar þýðingar eru unnar í sjálfboðavinnu af samstarfsaðilum og eru aðeins til upplýsingar. Aðeins enski textinn hefur lagalegt gildi.</p>
</div>

