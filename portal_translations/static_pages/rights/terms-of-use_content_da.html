
<div id="content-main" class="with-sidebar">
<h1>Europeanas brugsvilkår</h1>

<p>
Europeana.eus hjemmeside forestås af Europeana Foundation og giver adgang til en bred vifte af digitaliseret kulturarv fra hele Europa og resten af verden. Dette materiale stilles til rådighed for Europeana af en lang række bidragydende institutioner og organisationer. Europeana bestræber sig på at tilbyde alle kilder på denne hjemmeside til videre brug. Som følge heraf fremlægges al metadata på siden (tekstinformation vedrørende den digitaliserede kulturarv) uden restriktioner med hensyn til videre brug. Det meste andet materiale som eksempelvis visninger af digitaliseret kulturarv vil være tydeligt markeret med erklæring om rettigheder, der angiver om og under hvilke vilkår materialet kan anvendes til videre brug. 
</p>

<p><strong>Metadata</strong></p>

<p>

<p>
Al metadata, der tilbydes på europeana.eu, fremlægges uden restriktioner under vilkårene i <a href="http://creativecommons.org/publicdomain/zero/1.0/" target="_blank" rel="license" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Hvis man viderebruger data, fremlagt af Europeana, vil vi opfordre til at følge <a href="http://www.europeana.eu/rights/metadata-usage-guidelines/" title="Click here to view the Europeana Usage Guidelines for Metadata" rel="cc:useGuidelines">Europeana Brugervejledning for metadata</a> og forsyne materialet med kildeangivelse til disse datakilder i det omfang, det er muligt.
</p>

<p><a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information"><img style="display:block; margin-left: auto; margin-right: auto;" src="/sp/img/cc0mark.png" /></a></p>

<p><strong>Visninger</strong></p>

<p>
Visninger, der er fremlagt på Europeana.eu må kun bruges i overensstemmelse med den information om rettigheder, der er vist i sammenhængen (henvisningerne under visningerne). Hvis ingen information om rettigheder er fremlagt sammen i tilknytning til en visning, må disse visninger kun bruges i overensstemmelse med de gældende love om ophavsret. I det tilfælde bør man konferere med bidragyderens hjemmeside for at orientere sig, om andre former for brug er tilladt.    
</p>

<p><strong> Bemærkning og påmindelse </strong></p>

<p>
Europeana er ikke indehaver af ophavsret til metadata, visninger eller den digitaliserede kulturarv, hvortil metadata eller visninger henviser. Den information er bibragt Europeana af en lang række bidragydende institutioner og organisationer. Disse bidragydere har forsikret Europeana for, at indehaverne af rettighederne har indvilliget i offentliggørelsen af værkerne under de gældende betingelser som anført ovenfor. Europeana Foundation kan dog ikke garantere, at dette i alle tilfælde er korrekt. Hvis man mener, at materiale offentliggjort på Europeana.eu krænker ens rettigheder, kan man meddele Europeana herom ved en e-mail til    <a href="m&#97;i&#108;&#116;o&#58;n%6F&#116;i&#99;%65%40e&#117;%&#55;&#50;opea%6E%61&#46;eu?subject=Reporting%20an%20unlawful%20use%20of%20the%20service" class="email" title="Mail Europeana to report an unlawful use of the service">no&#116;&#105;ce&#64;europeana&#46;eu</a>.
</p>

<p><strong>Ansvarsfraskrivelse</strong></p>

<p>Europeana garanterer ikke for nøjagtigheden eller fuldstændigheden af hjemmesiden eller dens indhold.</p>

<p>
Ud over i det omfang gældende lov foreskriver vil Europeana under ingen omstændigheder og på intet juridisk grundlag kunne drages til ansvar for nogen særlige, tilfældige, skadespådragende, strafbare eller erstatningspådragende skader opstået som følge af brugen af hjemmesiden eller dens indhold. Navnlig vil man ikke kunne drages til ansvar for følgende:
</p>

<ul>
<li>Nøjagtighed, fuldstændighed etc. af hjemmesiden eller dens indhold;</li>
<li>Enhver krænkelse af privatlivet, offentlighed eller andre rettigheder, herunder brud på ophavsret til metadata, visninger eller andet indhold fremlagt på Europeana.eu under omstændigheder, der ikke er godkendt af rettighedsindehaveren; </li>
<li>Tredjeparts brug, der overskrider de rettigheder, der er udtrykt i brugsvilkårene. </li>
</ul>

<p><strong>Disse brugsvilkår</strong></p>

<p>Disse brugsvilkår omfatter ikke metadata, visninger og andet indhold af virtuelle udstillinger fremlagt af Europeana på <a href="http://exhibitions.europeana.eu" target="_blank" title="Click here to visit the Europeana Exhibitions">exhibitions.europeana.eu</a>.</p>

<p>
Ved at håndhæve rettigheder til hjemmesiden eller dens indhold accepterer man og erklærer sig enig i disse brugsvilkår. Europeana forbeholder sig ret til at ændre disse brugsvilkår.
</p>

<p>Disse brugsvilkår er underlagt hollandsk lov.</p>


</div>

