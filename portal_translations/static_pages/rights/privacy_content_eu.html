
<div id="content-main" class="with-sidebar vcard">
<h1>Pribatutasuna</h1>

<h4>Ze Informazio biltzen dugu?</h4>

<p>
Ohikoa denez, Europeanaren webgunera sartu eta izena ematen duzunean, guk zuri buruzko zenbait informazio erregistratzen eta gordetzen dugu. Batzuetan, informazio hori prozesatzen dugu, gure erabiltzaileak eta haien beharrak hobeto ulertze aldera. Gure atariko edukia eta erabilerraztasuna eta eskaintzen ditugun zerbitzuak hobetzea da horren xedea. Hala ere, Europeana.eu-k onartzen du pribatutasuna garrantzitsua dela atariaren erabiltzaileentzat; beraz, informazio pertsonala tentuz erabiltzen dugu.
</p>

<p>
Zein informazio erregistratzen dugun eta hura nola erabiltzen dugun jakiteko, mesedez irakur ezazu gure Pribatutasun Politikaren Adierazpena. Informazio hau biltzen dugu: erregistro fitxategiak, cookieak eta izena ematerakoan edo Europeana.eu-ko langileekin elektronikoki komunikatzeko gailurik erabiltzerakoan berariaz eskatzen dizugun zuri buruzko informazioa.
</p>

<h4>Erregistro fitxategiak eta Cookieak</h4>
<p>
Europeana.eu-n sartzen zarenean, zure eskariak eta ekintzak automatikoki gure zerbitzarian erregistratzen dira. Erregistro fitxategiek zure IP helbidea, webgunean sartu zinen data eta ordua, ikustea eskatu zenituen orriak eta abar biltzen dute. Erregistro fitxategietan ez dago identifika zaitzakeen informazio pertsonalik.
</p>
<p>
Cookieak informazio-kantitate txikiak dira, web zerbitzari batek zure nabigatzailera bidali eta zure ordenagailuaren disko gogorrean gordetzen dena. Ikustatu dituzun Interneteko guneei buruzko informazioa dute. Europeana.eu-k cookieak erabiltzen ditu zure berri eta lehenesten dituzun sarbideen berri izateko. Nabigatzaile gehienek automatikoki onartzen dituzte cookieak, baina normalean zure nabigatzailearen ezarpenak aldatzeko aukera duzu hori saihesteko (hala ere, baliteke webgunearen zerbitzu guztietara sarbiderik ez izatea, hala nola hautatu dituzun hizkuntza ezarpenetara).
</p>
<p>
Europeana.eu-k cookieak eta erabiltzaileei buruzko informazioa biltzen edo erregistratzen ditu, eta informazioa prozesatzen du erabileraren inguruko estatistikak egiteko. Informazio hori prozesatuta, erabiltzaileen profilak eta erabilera ohiturak identifikatu nahi ditugu, eskaintzen ditugun edukiak eta zerbitzuak erabiltzaileen beharren arabera hobetzeko. Erregistro fitxategien analisiak egiten dira, era berean, Europeana.eu-ko kide diren liburutegiei aditzera emateko digitalizatze prozesuan lehentasunak zein diren, erabiltzaileen nahiei erreparatuta. Datu osagarri horietan ez dago gizabanakoak identifikatzea ahalbidetuko duen informaziorik. Helburu hauetarako soilik erabiltzen dira datuok::
</p>
<ol class="number">
<li>Webguneko trafikoa kontrolatzeko eta hobeto kudeatzeko.</li>
<li>Erabilerraztasuna, zerbitzuak eta edukia ebaluatu eta hobetzeko.</li>
<li>Akats eta arazo teknikoak identifikatzeko.</li>
<li>Zerbitzu pertsonalizatuak garatzeko.</li>
<li>Marketin tresna eraginkorrak taxutzeko.</li>
</ol>


<h4>Erabiltzaile erregistratuen datuak eta lineako beste formulario batzuetako datuak</h4>
<p>
Erregistratzeko eskatzen dizugunean, zeure borondatez informazio pertsonal jakin bat emateko eskatzen dizugu. Erabiltzaileak identifikatzeak atarian zerbitzu pertsonalizatuak eskaintzeko aukera ematen digu. Egun eskaintzen dugun aukera da gogokoak edo bilaketen historia gordetzea, beranduago horietara itzuli ahal izateko. Zerbitzu gehiago jartzeko asmoa dugu, erabiltzaileei aukera pertsonalizatuak eskaintzeko; esaterako, hautatutako bildumak gordetzea beranduago horietara itzuli ahal izateko, edo posta elektronikoz erabiltzaileentzat interesgarriak izan daitezkeen bilduma berriei buruzko alertak jasotzea.
</p>
<p>
Gure webgunean bitarteko elektronikoren bat erabiltzean (iruzkinen formularioa, berripapera jasotzeko izena ematea, esteka baten berri ematea), gutxieneko informazio pertsonal bat (izena eta posta elektronikoa kasu) ematea onartzen duzu. Informazio hori erabil genezake konturen baten inguruan galderaren bat baduzu, hari erantzuteko. Zure informazio pertsonala ez da erabiliko posta-zerrendak osatzeko edo beste ezertarako, ezpada zure eske edo galderei erantzuteko.
</p>

<h4>Datuen babesa</h4>
<p>
Europeana.eu-k zure pribatutasuna errespetatzen du eta zure datu pertsonalak babestu nahi ditu. Gune honetan zugandik jasotzen dugun informazioa ez dugu saltzen, trukerako erabiltzen edo alokatzen. Batzuetan, erakunde publikoekin lan egiten dugu; esaterako, unibertsitateekin, eskaintzen ditugun zerbitzuak eta edukiak hobetze aldera gure izenean erabilera ohiturei edo portaerei buruzko ikerketak egin ditzaten. Horrelakoetan, guk ez diegu erakundeei informazio pertsonala (izenak edo helbideak kasu) ematen.
</p>
<p>
Europeana.eu-k behar diren neurri guztiak hartzen ditu datuak baimenik gabeko sarbideetatik eta Pribatutasun Politikan adierazitakoez bestelako erabileretatik babesteko. Europeana.eu SARAk ostatatzen du Herbeheretan, eta beraz erakunde publiko horren sistemak eta segurtasuna baliatzen ditu.
</p>
<p>
Datuak alor administratiboan baliagarriak diren artean gordetzen dira. Datu ez-pertsonalak denbora mugagabez gorde ahal izango dira, ikerketa material gisa.
</p>
<p>
Mesedez, ohart zaitez erregistratzen dugun informazioa lege agintariei jakinaraztera beharturik egon gaitezkeela, lege aginduz.
</p>

<h4>Pribatutasun Politikaren Adierazpen honi buruz</h4>
<p>
Webgune honetan, gure kontrolpean ez dauden beste gune batzuetarako estekak egon litezke. Pribatutasun politika hau Webgunea ikustatzerakoan ematen duzun informazioari soilik dagokio. Esteketan klikatuz ikustatu dituzun beste webgune batzuek beste pribatutasun politika batzuk izan ditzakete, guk dugunaz bestelakoa.
</p>
<p>
Pribatutasun politikaren adierazpen hau bat dator Datu Pertsonalak Babesteko Herbeheretako Agiriarekin (Wet Bescherming Persoonsgegevens).
</p>
<p>
Europeana.eu-ren pribatutasun politikan aldaketarik egonez gero, orri honetan argitaratuko da.
</p>

<h4>Galderak, Kexak eta Gatazkak Konpontzea</h4>
<p>
Gure webgunea erabilita, hemen azaldutako Pribatutasun Adierazpenaren baldintzak onartzen dituzu. Hala ere, zure datu pertsonalak zerbitzu pertsonalizatuetarako eta marketinerako erabiliak izan daitezen galarazteko eskubidea duzu, eta baita gu zurekin harremanetan ez jartzeko eskatzekoa ere. Zuri buruz bildu ditugun datu pertsonalen berri jakinaraztea edo datuok zuzenduak edo deuseztatuak izatea nahi baduzu, edo adierazpen honen inguruan galderarik baduzu, mesedez Europeana.eu-rekin harremanetan jar zaitez <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Pribatutasun Adierazpenaren sorrera data: 30 Iraila 2008<br />
Azken aldaketa: 30 Iraila 2008
</p>

<h4>Iruzkinen Formularioa (goiburua ezberdina izan liteke hizkuntza ezberdinetan)</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Informazio pertsonala sartzea eskatzen duten gure online formulario guztiak erabiltzaileen pribatutasuna errespetatzeko diseinaturik daude. Pribatutasun politika honek xehetasun gehiago eskaintzen ditu.</p>
<p>Itzulpenak euren borondatez egiten dituzte gure kideek, eta informazioa eskaintzeko asmoa besterik ez dute. Legez baliozkoa den testu bakarra ingelesez dagoena da.</p>
</div>

