
<div id="content-main" class="with-sidebar">
<h1>Linji Gwida tal-Użu għall-Metadejta tal-Europeana</h1>

<p>
Dawn il-linji gwida dwar l-użu huma bbażati fuq rieda tajba, m'humiex kuntratt legali imma Europeana titlob li inti ssegwi dawn il-linji gwida jekk tuża metadejta minn Europeana.
</p>

<p>
Il-metadejta kollha ppubblikata minn Europeana hi disponibbli mingħajr restrizzjonijiet taħt il- <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Madanakollu, Europeana titlob li inti tirrikonoxxi b'mod attiv u tagħti l-attributi lis-sorsi kollha tal-metadejta, bħal provedituri tad-dejta (li tkun istituzzjoni speċifika tal-patrimonju kulturali) u kull aggregatur tad-dejta, inkluż Europeana.
</p>

<p><strong>
Agħti l-mertu fejn hu mistħoqq.
</strong></p>

<ul class="zero">
<li>Agħti rikonoxximent lill-fornituri tad-dejta u lill-aggregaturi tad-dejta li qed jikkontribwixxu, inkluż Europeana. L-aggregoturi għandhom rwol kruċjali biex jiġbru, jaħżnu u jarmonizzaw id-dejta sabiex tkun iktar aċċessibbli u interoperabbli.</li>
<li>Kun żgur li oħrajn jafu dwar l-istatus tad-drittijiet tal-metadejta tal-Europeana u jafu dwar dawn il-linji gwida. Mod wieħed kif tista' tagħmel dan hu billi żżomm ħoloq mad-Dedikazzjoni Dominju Pubbliku CC0 intatti.</li>
<li>Jekk, għal xi raġuni teknika jew raġunijiet oħrajn, ma tistax tikludi l-ħoloq kollha għas-sorsi relevanti u informazzjoni dwar id-drittijiet maġenb il-metadejta li użajt, għandek tikkunsidra tinkludihom separatament, eżempju f'dokument separat li jkun imqassam mal-metadejta jew dejtaset.</li>
<li>Jekk, għal xi raġuni teknika jew raġunijiet oħrajn, ma tistax tikludi l-links kollha għas-sorsi relevanti u informazzjoni dwar id-drittijiet maġenb il-metadejta li użajt, għandek tikkunsidra tagħmel ħoloq biss għal sorsi ta' metadejta speċifiċi fuq Europeana, fejn is-sorsi disponibbli kollha u informazzjoni dwar id-drittijiet jistgħu jistabu, inkluż formati li jinqraw mill-magni.</li>
</ul>

<p><strong>Il-metadejta hi dinamika; ikkunsidra tuża metdejta permezz tal-APIs tal-Europeana jew billi toħloq ħoloq.</strong></p>

<ul>
<li>Meta taħdem b'metadejta miġjuba minn Europeana, jekk jogħġbok kun af li din mhux statika imma tista' tinbidel. Europeana kontinwament taġġorna l-metadejta sabiex tikkoreġġi żbalji u tinkludi informazzjoni ġdida u aġġornata. Għalhekk, l-aħjar mod biex tuża l-metadejta ppubblikata minn Europeana hu permezz ta' API Europeana jew billi tagħmel ħolqa mad-dejta speċifika. Jekk, għal raġuni teknika jew raġunijiet oħra, ma tistax tagħmel dan, mela pprovdi ħolqa lura lejn is-sors tad-dejta fuq Europeana jew implimenta mekkaniżmu t'aġġornament.</li>
</ul>

<p><strong>
Semmi l-modifikazzjonijiet tal-metadejta u agħmel il-metadejta modifikata disponibbli taħt l-istess termini.
</strong></p>

<ul>
<li>Jekk jogħġbok tużax il-metadejta b'tali mod li jissuġġerixxi li għandek xi status uffiċjali jew li l-fornitur tad-dejta, aggregotur jew Europeana jendorsjawk jew l-użu tiegħek tal-metadejta, sakemm ma jkollokx permess minn qabel biex tagħmel dan.</li>
<li>Jekk jogħġbok tqarraqx b'ħaddieħor jew tirrapreżenta ħażin il-metadejta jew is-sorsi tagħha.</li>
<li>Jekk jogħġbok agħmel il-metadejta u kull titjib tagħha disponibbli liberament taħt l-istess termini bħal Europeana, i.e. mingħajr ma titlob drittijiet legali fuqhom jew timponi kundizzjonijiet legalment vinkolanti fuq l-aċċess għall-metadejta jew fuq it-titjib tiegħek.</li>
</ul>

<p><strong>
Jekk jogħġbok kun af li qed tuża l-metadejta għar-riskju tiegħek.
</strong></p>

<ul>
<li>Europeana toffri d-dejta kif inhi u ma tagħmilx rappreżentazzjonijiet jew garanziji ta' l-ebda tip li jikkonċernaw kull tip ta' metadejta ppubblikata minn Europeana.</li>
<li>Kull użu tal-metadejta jrid ikun konformi mal-liġijiet applikabbli kollha u regolamenti oħra fil-ġurisdizzjoni tiegħek, speċjalment dawk li jikkonċernaw (imma mhux biss) il-protezzjoni tad-dejta, defamazzjoni jew dritt tal-awtur.</li>
<li>Be aware of any additional applicable community norms of data providers and data aggregators.</li>
</ul>

<p><strong>
Grazzi tal-koperazzjoni tiegħek</strong>
</p>



</div>

