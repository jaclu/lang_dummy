
<div id="content-main" class="with-sidebar vcard">
<h1>Privatumas</h1>

<h4>Kokią informaciją kaupiame?</h4>

<p>
Kaip įprasta, jums apsilankius Europeanos tinklalapyje ir užsiregistravus jame, kai kurią informaciją apie jus įrašome ir saugome. Kai kuriais atvejais šią informaciją panaudojame siekdami geriau suprasti savo vartotojus ir suvokti jų poreikius. Tai darome norėdami pagerinti portalo turinį ir naudojimosi galimybes bei siūlomas paslaugas. Tačiau Europeana.eu pripažįsta portalo vartotojų privatumo svarbą, todėl su tokia asmenine informacija elgiamės apdairiai.
</p>

<p>
Prašome susipažinti su mūsų Privatumo politikos nuostatomis ir išsiaiškinti, kokią informaciją registruojame ir kaip ją naudojame. Mes kaupiame tokią informaciją: tinklalapio dienynų rinkmenas, slapukus ir informaciją, kurią prašome pateikti apie save jums registruojantis arba jūsų bendravimo elektroninėmis priemonėmis su Europeana.eu darbuotojais metu.
</p>

<h4>Tinklalapio dienynų rinkmenos ir slapukai</h4>
<p>
Kai lankotės Europeana.eu, jūsų užklausos ir veiksmai automatiškai fiksuojami mūsų serveryje. Tinklalapio dienynų rinkmenos yra ši informacija: jūsų IP adresas, prisijungimo data ir laikas, puslapiai, kuriuos pageidaujate peržiūrėti ir kt. Tinklalapio dienynų rinkmenose nėra jokios jūsų asmenį identifikuojančios informacijos.
</p>
<p>
Slapukai yra nedidelis informacijos, siunčiamos iš serverio į jūsų naršyklę ir saugomos jūsų kompiuterio kietajame diske, kiekis. Tai informacija apie jūsų aplankytus puslapius internete. Europeana.eu naudoja slapukus tam, kad atpažintų jus ir jūsų prieigos teises. Daugelis naršyklių slapukus priima automatiškai, bet paprastai galite pakeisti naršyklės nustatymus, ir minėtas procesas nebevyks (net jei ir neturėtumėte visų prieigos galimybių, tokių kaip kalbos nustatymai).
</p>
<p>
Europeana.eu kaupia ar registruoja slapukus ir informaciją apie savo vartotojus, ir naudoja šiuos duomenis vartojimo statistikai. Dirbdami su tokia informacija stengiamės apibūdinti vartotoją ir jo vartojimo įpročius bei pobūdį, kad galėtume nustatyti vartotojo poreikius ir pagerinti siūlomą turinį bei paslaugas. Tinklalapio dienynų rinkmenų analizė naudojama ir informuoti Europeana.eu partneres -bibliotekas apie skaitmeninimo prioritetus, kurių pagrindas - vartotojo teikiama pirmenybė. Šioje duomenų visumoje nėra informacijos, pagal kurią gali būti identifikuojami asmenys. Informacija naudojama tik šiems tikslams::
</p>
<ol class="number">
<li>stebėti vartotojų srautą ir geriau administruoti svetainę;</li>
<li>vertinti ir gerinti naudojimo patogumą, paslaugas bei turinį;</li>
<li>nustatyti techninius trūkumus ir juos šalinti;</li>
<li>plėsti asmenines paslaugas;</li>
<li>kurti veiksmingas marketingo priemones.</li>
</ol>


<h4>Registruotų vartotojų duomenys ir duomenys, gaunami naudojant kitas tiesioginio bendravimo formas</h4>
<p>
Prašydami užsiregistruoti, prašome jus savanoriškai pateikti kai kurią savo asmeninio pobūdžio informaciją. Vartotojų identifikavimas mums leidžia portale teikti asmeninius poreikius atitinkančias paslaugas. Šiuo metu siūlome pasinaudoti informacijos apie mėgiamus dalykus ar užklausas prisijungimo sesijos metu istorijos išsaugojimo galimybe, kad būtų galima šia informacija pasinaudoti vėliau. Šias paslaugas ketiname išplėsti ir pasiūlyti daugiau asmeninius vartotojų poreikius atitinkančių galimybių, tokių kaip: atsirinktų rinkinių išsaugojimo naudotis vėliau galimybė arba gauti elektroniniu paštu informaciją apie naujus rinkinius portale, kurie galėtų dominti vartotoją.
</p>
<p>
Naudojant bet kurią elektroninę formą mūsų tinklalapyje (grįžtamąjį ryšį, informacinių biuletenių prenumeratą, nuorodas) jūs sutinkate pateikti minimalios asmeninės informacijos (būtent vardą ir elektroninio pašto adresą). Šią informaciją galime naudoti atsakydami jums į jus dominantį klausimą. Jūsų asmeninė informaciją nebus naudojama tiesioginiam susirašinėjimui ar kitoms reikmėms, išskyrus atsakymui į jūsų užklausą.
</p>

<h4>Duomenų apsauga</h4>
<p>
Europeana.eu gerbia jūsų privatumą ir siekia apsaugoti jūsų asmeninius duomenis. Mes nei parduodame kitiems, nei prekiaujame, nei nuomojame informaciją, kurią šiame tinklalapyje gauname iš jūsų. Kartais bendradarbiaujame su viešojo sektoriaus organizacijomis, tokiomis kaip universitetai, kurios užsiima moksline veikla, tyrinėjant naudojimosi modelius ir vartotojų elgseną ir tuo mums padeda gerinti turinį ir mūsų siūlomas paslaugas. Šiais atvejais asmeninės informacijos jiems neatskleidžiame (t. y. vardų ar adresų).
</p>
<p>
Europeana.eu taiko visas būtinas priemones tam, kad apsaugotų duomenis nuo neturinčių įgaliojimų prieigai ir naudojimuisi asmenų, kaip yra numatyta Privatumo politikoje. Europeana.eu savininkas yra SARA Nyderlanduose, todėl naudoja šios viešosios institucijos sistemas ir saugumo priemones.
</p>
<p>
Duomenys saugomi tol, kol jie reikalingi administravimui. Mokslinio tyrimo reikmėms neasmeninio pobūdžio informacija gali būti saugoma neribotą laiką.
</p>
<p>
Prašome įsidėmėti: laikantis įstatymo, mūsų gali būti prašoma atitinkamoms teisinėms institucijoms pateikti informaciją, kurią mes saugome.
</p>

<h4>Apie šios Privatumo politikos nuostatas</h4>
<p>
Šiame tinklalapyje gali būti pateikiamos nuorodos į kitus tinklalapius, kurie yra ne mūsų kontrolės subjektas. Ši privatumo politika išskirtinai taikoma informacijai, kurią jūs pateikiate apsilankydami tinklalapyje. Kituose tinklalapiuose, į kuriuos pateikiamos nuorodos, gali būti laikomasi kitokios privatumo politikos.
</p>
<p>
Šios privatumo politikos nuostatos atitinka Olandijos Asmens duomenų apsaugos aktą (Wet Bescherming Persoonsgegevens).
</p>
<p>
Apie bet kokius Europeana.eu privatumo politikos pakeitimus bus skelbiama šiame tinklalapyje. 
</p>

<h4>Klausimai, nusiskundimai ir ginčų sprendimas</h4>
<p>
Naudodamiesi mūsų svetaine jūs sutinkate su čia pateikiamomis Privatumo nuostatų sąlygomis. Tačiau jūs turite teisę užkirsti kelią jūsų asmeninių duomenų naudojimui asmeninius poreikius atitinkančioms paslaugoms teikti ir marketingui, taip pat ir pareikalauti su jumis daugiau nekontaktuoti. Jeigu jūs norėtumėte žinoti apie kaupiamus asmeninio pobūdžio jūsų duomenis, arba norėtumete juos pataisyti ar panaikinti, arba turėtumėte klausimų dėl šių nuostatų, prašome kreiptis į Europeana.eu elektroninio pašto adresu <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Privatumo nuostatų parengimo data: 30 Rugsėjis 2008<br />
Paskutinis pataisymas: 30 Rugsėjis 2008
</p>

<h4>Feedback Form [title may differ in different languages]</h4>
<p>If you encounter any problem using this site or wish to make general comments/suggestions, please use this <a class="fn url" href="../contact.html" title="Contact us with any general comments or suggestions">contact form</a>.</p>

<p>Visos nuotolinės formos, kurias pildydami įvedate asmeninę informaciją, sukurtos taip, kad atitiktų privatumo reikalavimus. Kitas detales numato ši privatumo politika. </p>
<p>Vertimus savanoriškais pagrindais atlieka mūsų partneriai, ir jie yra skirti tik informacijai. Teisiškai galioja tik tekstas anglų kalba.</p>
</div>

