
<div id="content-main" class="with-sidebar vcard">
<h1>Privātums</h1>

<h4>Kādu informāciju mēs apkopojam?</h4>

<p>
Atbilstoši vispārpieņemtajai praksei, kad jūs apmeklējat Europeana tīmekļa vietni un reģistrējaties tajā, mēs ierakstām un uzglabājam informāciju par jums. Dažos gadījumos mēs šo informāciju apstrādājam, lai labāk izprastu mūsu lietotājus un viņu vajadzības. Tas tiek darīts, lai uzlabotu mūsu portāla saturu un lietojamību, kā arī mūsu piedāvātos pakalpojumus. Taču Europeana.eu atzīst Europeana.eu portāla lietotāju privātuma svarīgumu, tāpēc mēs rūpīgi izturamies pret šāda veida personisko informāciju.
</p>

<p>
Lūdzu, izlasiet mūsu Privātuma politikas paziņojumu, lai noskaidrotu, kādu informāciju mēs vācam un kā mēs to izmantojam. Mēs apkopojam sekojošo: pieslēgšanās failus, sīkdatnes (cookies) un to informāciju, kuru mēs jums lūdzam sniegt reģistrējoties, vai arī izmantojot kādu no elektroniskās saziņas veidiem ar Europeana.eu darbiniekiem.
</p>

<h4>Pieslēgšanās faili un sīkdatnes</h4>
<p>
Kad jūs apmeklējat Europeana.eu, jūsu pieprasījumi un darbības tiek automātiski reģistrēti mūsu serverī. Pieslēgšanās faili satur tādu informāciju kā jūsu IP adresi, datumu un laiku, kad jūs piekļuvāt tīmekļa vietnei, kādas lapas pieprasījāt apskatei, u.t.t. Pieslēgšanās faili nesatur par jums nekādu personisko informāciju.
</p>
<p>
Sīkdatnes ir maza apjoma informācija, kas tiek nosūtīta no tīmekļa servera uz jūsu pārlūkprogrammu un saglabāta jūsu datora cietajā diska. Sīkdatnes satur informāciju par interneta vietnēm, kuras jūs esat apmeklējis. Europeana.eu lieto sīkdatnes, lai atpazītu jūs un jūsu piekļuves priekšrocības. Lielākā daļa tīmekļa pārlūkprogrammu automātiski pieņem sīkdatnes, bet parasti jūs varat mainīt savas pārlūkprogrammas iestatījumus, lai to novērstu (lai gan jums varētu nebūt piekļuve tīmekļa vietnes pilnai funkcionalitātei, piemēram, izvēlētajiem valodas iestatījumiem).
</p>
<p>
Europeana.eu vāc jeb reģistrē sīkdatnes un informāciju par saviem lietotājiem un apstrādā šo informāciju, lai sagatavotu lietojuma statistiku. Apstrādājot minēto informāciju, mēs cenšamies identificēt lietotāja profilus un lietošanas paradumus, lai atbilstoši lietotāju vēlmēm uzlabotu piedāvājamo saturu un pakalpojumus. Pieteikumdatņu analīzi izmanto arī, lai informētu Europeana.eu partnerbibliotēkas par digitalizācijas priekšrocībām, ņemot vērā lietotāju vēlmes. Apkopotajos datos nav informācijas, pēc kuras varētu identificēt fiziskas personas. Dati tiek lietoti tikai šādiem mērķiem:
</p>
<ol class="number">
<li>Uzraudzīt un labāk administrēt datu plūsmu uz tīmekļa vietni.</li>
<li>Izvērtēt un uzlabot lietojamību, pakalpojumus un saturu.</li>
<li>Atklāt tehniskās nepilnības un veikt traucējummeklēšanu.</li>
<li>Attīstīt individualizētus pakalpojumus.</li>
<li>Attīstīt efektīvus mārketinga instrumentus.</li>
</ol>


<h4>Reģistrēto lietotāju dati un dati no citām tiešsaistes veidlapām</h4>
<p>
Kad lūdzam jūs reģistrēties, mēs jums lūdzam brīvprātīgi sniegt personisku informāciju par sevi. Lietotāju identifikācija mums ļaus portālā sniegt individualizētus pakalpojums. Pašlaik tiek piedāvātas sekojošās iespējas: saglabāt iecienītākās lapas vai sesijas meklēšanas vēsturi turpmākām uzziņām. Mūsu nolūks ir paplašināt šos pakalpojumus, lai varētu piedāvāt lietotājiem vēl vairāk individualizētas iespējas, piemēram, saglabāt izraudzītās kolekcijas turpmākai lietošanai vai saņemt paziņojumus e-pastā par jaunām, pievienotām kolekcijām, kas varētu viņus interesēt.
</p>
<p>
Izmantojot jebkuru elektronisko veidlapu mūsu tīmekļa vietnē (sazināšanās veidlapa, parakstīšanās uz apkārtrakstu, ziņot par saiti), jūs piekrītat sniegt minimālu personisko informāciju (proti, vārdu un e-pasta adresi). Mēs varam izmanot šo informāciju, lai atbildētu jums par konkrēto jautājumu. Jūsu personiskā informācija netiks izmantota ne tiešā pasta sūtījumiem, ne kādiem citiem nolūkiem, kā tikai, lai atbildētu uz jūsu lūgumu.
</p>

<h4>Datu aizsardzība</h4>
<p>
Europeana.eu respektē jūsu privātumu un tās nolūks ir aizsargāt jūsu personas datus. Mēs nepārdodam, nemainām un neizīrējam citiem informāciju, ko no jums iegūstam šajā vietnē. Mēs reizēm sadarbojamies ar publiskām organizācijām, piemēram, universitātēm, kas veic mūsu pasūtītos pētījumus par lietošanas modeļiem un uzvedību, lai palīdzētu mums uzlabot mūsu piedāvāto saturu un pakalpojumus. Šādos gadījumos mēs tām neatklājam personisko informāciju (piemēram, vārdus vai adreses).
</p>
<p>
Europeana.eu veiks visus nepieciešamos pasākumus, lai pasargātu datus pret neatļautu piekļuvi un izmantošanu, kas nav ietverta Privātuma politikas paziņojumā. Europeana.eu tīmekļa mitinātājs ir SARA Nīderlandē, un tāpēc tā izmanto šajā sabiedriskajā institūcijā ieviestās sistēmas un drošības pasākumus.
</p>
<p>
Dati tiek izmantoti tik ilgi, cik ilgi tie ir noderīgi administratīvām vajadzībām. Nepersoniskos datus kā izpētes materiālus var uzglabāt neierobežoti.
</p>
<p>
Lūdzam ievērot: saskaņā ar likumdošanu mums var pieprasīt atklāt mūsu reģistrēto informāciju attiecīgām tiesībsargājošām iestādēm.
</p>

<h4>Par šo privātuma politikas deklarāciju</h4>
<p>
Šajā vietnē var būt atrodamas saites uz citām tīmekļa vietnēm, kuras mēs nekontrolējam. Šī privātuma politika attiecas tikai uz to informāciju, ko jūs sniedzat, apmeklējot šo vietni. Citām tīmekļa vietnēm, ar kurām jūs saistāties, var būt cita, no šīs privātuma politikas atšķirīga privātuma politika.
</p>
<p>
Šis privātuma politikas paziņojums atbilst Nīderlandes likumam par personas datu aizsardzību (Wet Bescherming Persoonsgegevens).
</p>
<p>
Jebkuras izmaiņas Europeana.eu privātuma politikā tiks publicētas šajā lapā.
</p>

<h4>Jautājumi, sūdzības un domstarpību risināšana</h4>
<p>
Lietojot mūsu tīmekļa vietni jūs piekrītat šeit aprakstītajiem paziņojuma par privātumu noteikumiem. Taču jums ir tiesības aizliegt jūsu personīgo datu izmantošanu personalizētiem pakalpojumiem un mārketingam, kā arī pieprasīt, lai mēs ar jums vairs nesazinātos. Ja jūs vēlaties, lai jūs informē par personīgajiem datiem, kas par jums ir savākti, vai lai labotu vai dzēstu šos datus, vai arī ja jums ir kādi citi jautājumi attiecībā par šo paziņojumu, lūdzu sazinieties ar <a class="email" href="&#109;&#97;&#105;&#108;&#116;&#111;:&#x69;&#x6E;&#x66;&#111;&#64;&#x65;&#117;&#x72;&#x6F;&#x70;&#101;&#97;&#x6E;&#x61;&#46;&#x65;&#x75;?subject=&#80;&#x72;&#105;&#x76;&#x61;&#99;&#x79;&#58;&#32;&#x71;&#x75;&#101;&#115;&#x74;&#x69;&#x6F;&#x6E;&#x73;&#44;&#x20;&#x63;&#111;&#x6D;&#112;&#x6C;&#x61;&#105;&#x6E;&#115;&#44;&#x20;&#97;&#110;&#100;&#32;&#100;&#x69;&#x73;&#112;&#117;&#116;&#101;&#x20;&#114;&#101;&#x73;&#111;&#x6C;&#117;&#116;&#x69;&#111;&#110;" title="Click here to mail us with any questions regarding the statement">Europeana.eu</a>.
</p>
<p>
Šis privātuma paziņojums izveidots: 30 Septembris 2008<br />
Pēdējie grozījumi: 30 Septembris 2008
</p>

<h4>Atsauksmju veidlapa</h4>
<p>Ja, izmantojot vietni, pamanāt kādu problēmu vai vēlaties izteikt vispārīgu komentāru vai ierosinājumu, lūdzu, izmantojiet šo <a class="fn url" href="../contact.html" title="Contact us with any general comments or suggestions">kontaktformu</a>.</p>

<p>Visas mūsu atsauksmju veidlapas, kas pieprasa, lai jūs ievadītu personīgu informāciju, ir veidotas atbilstoši prasībām attiecībā uz privātuma aizsardzību. Šīs privātuma aizsardzības vadlīnijas sniedz papildus informāciju. </p>
<p>Tulkojumus ir veidojuši mūsu partneri uz brīvprātības pamatiem, un tiem ir tikai informatīva nozīme. Juridisks spēks ir tikai angļu valodas tekstiem. </p>
</div>

