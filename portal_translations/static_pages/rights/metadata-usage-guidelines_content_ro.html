
<div id="content-main" class="with-sidebar">
<h1>Ghidurile Europeana de utilizare a metadatelor</h1>

<p>
Aceste ghiduri de utilizare se bazează pe bunăvoință; ele nu reprezintă un contract legal, dar Europeana vă cere să urmați aceste ghiduri dacă utilizați metadate de la Europeana
</p>

<p>
Toate metadatele publicate de Europeana sunt disponibile fără restricții, sub <a href="http://creativecommons.org/publicdomain/zero/1.0/" target="_blank" rel="cc:useGuidelines" resource="http://www.europeana.eu/rights/metadata-usage-guidelines/" title="Creative Commons CC0 1.0 Universal Public Domain Dedication information">Creative Commons CC0 1.0 Universal Public Domain Dedication</a>. Totuși, Europeana vă cere să recunoașteți și să evidențiați contribuția  tuturor surselor de metadate precum furnizorii de date (instituții culturale specifice), că și oricărui agregator, inclusiv Europeana.
</p>

<p><strong>
Recunoașteți și atribuiți contribuțiile altora, unde e cazul
</strong></p>

<ul class="zero">
<li>Semnalați contribuțiile furnizorului de date și ale tuturor agregatorilor contributori, inclusiv Europeana. Agregatorii desfășoară o activitate crucială prin colectarea, stocarea și armonizarea datelor, astfel că acestea sunt mai larg accesibile și interoperabile.</li>
<li>Asigurați-vă că și alții sunt conștienți de statutul (privind drepturile intelectuale) metadatelor Europeana și cunosc existența acestor ghiduri. O modalitatea de a face asta este păstrarea intactă a link-urilor către CC0 Public Domain Dedication.</li>
<li>Dacă — din rațiuni tehnice sau de altă natură — nu puteți include toate link-urile cuvenite către sursele de informații și către licențele de drepturi intelectuale alături de metadatele pe care le utilizați, ar trebui să luați în considerare includerea lor separată, de pildă într-un document separat, care să fie distribuit împreună cu metadatele sau cu setul de date.</li>
<li>Dacă — din rațiuni tehnice sau de altă natură — nu puteți include toate link-urile cuvenite către sursele de informații și către licențele de drepturi intelectuale alături de metadatele pe care le utilizați, ați putea lua în considerare conectarea [linking] doar cu sursa specifică de metadate din Europeana, unde pot fi găsite toate sursele disponibile și informațiile privind drepturile intelectuale, inclusiv formatele procesabile infomrtic.</li>
</ul>

<p><strong>Metadatele sunt dinamice; luați în considerare utilizarea metadatelor via API-urile Europeana sau prin conectare [linking].</strong></p>

<ul>
<li>Când lucrați cu metadate obținute via Europeana, vă rugăm să țineți cont că acestea nu sunt statice, ci pot fi oricând modificate.Europeana actualizează continuu metadatele sale, pentru a corecta erori și pentru a include informații suplimentare. Prin urmare, cea mai bună manieră de utilizare a metadatelor publicate de Europeana este via API-ul Europeana sau prin conectare [linking] la datele specifice. Dacă — din rațiuni tehnice sau de altă natură — nu puteți face asta, atunci furnizați un link către sursa datelor în Europeana, sau implementați un mecanism de actualizare.</li>
</ul>

<p><strong>
Menționați modificările pe care le-ați operat asupra metadatelor și furnizați metadatele modificate în aceleași condiții.
</strong></p>

<ul>
<li>Dacă nu ați obținut o permisiune preliminară, vă rugăm să nu folosiți metadatele într-o manieră care să sugereze că aveți un statut oficial sau că sunteți girat de furnizorul de date, agregatorul sau Europeana sau că aceștia girează modul dvs. de utilizare a metadatelor. </li>
<li>Vă rugăm să nu induceți în eroare sau să prezentați deformat metadatele sau sursele acestora.</li>
<li>Vă rugăm să oferiți gratuit metadatele și orice îmbunătățiri ale lor, în aceleași condiții ca și Europeana, i.e. fără a pretinde drepturi legale și fără a impune condiții legale constrângătoare asupra accesului la metadate și la îmbunătățirile acestora.</li>
</ul>

<p><strong>
Vă rugăm să țineți cont că utilizați metadatele pe riscul dvs.
</strong></p>

<ul>
<li>Europeana oferă metadatele ca atare și nu dă nici un fel de garanții în privința lor.</li>
<li>orice utilizare a metadatelor trebuie să se conformeze tuturor legilor și a altor reglementări valabile în jurisdicția dvs., mai ales (dar fără să se limiteze la acestea) celor privind protecția datelor, defăimarea și proprietatea intelectuală.</li>
<li>Să țineți cont de orice norme comunitare aplicabile suplimentare privind furnizorii și agregatorii de date.</li>
</ul>

<p><strong>
Vă mulțumim pentru cooperare</strong>
</p>



</div>

