
<div id="content-main" class="with-sidebar vcard">
<h1>Europeana: Menning í fyrirrúmi</h1>

<p><iframe src="http://player.vimeo.com/video/15018411?title=0&amp;byline=0" width="440" height="250" frameborder="0" webkitAllowFullScreen allowFullScreen></iframe></p>

<p>Farðu í sýndarferð um þá hluti sem þú finnur á Europeana.</p>
<p>
Kannaðu milljónir gagna frá leiðandi listasöfnum, bókasöfnum, skjalasöfnum og minjasöfnum í Evrópu. Bækur og handrit, ljósmyndir og málverk, sjónvarps- og kvikmyndaefni, höggmyndir og handverk, dagbækur og landakort, nótnablöð og hljóðupptökur, þetta er allt hér. Það er engin ástæða til að ferðast um álfuna, hvorki í raunheimi né sýndarveröld.</p>

<p>Fannstu eitthvað sem þér líkar? Vistaðu það, prentaðu það, notaðu það, deildu því, leiktu þér með það, elskaðu það!</p>

<p>Europeana er traust gátt fyrir menningararf sem Europeana Foundation og fjöldi evrópskra menningarstofnana, verkefna og samstarfsaðila færir þér. Hún er afrakstur sannkallaðrar teymisvinnu.</p>

<p>Hægt er að fá hugmyndir og innblástur innan um þær milljónir hluta sem skoða má á Europeana. Þeirra á meðal eru:</p>

<ul class="zero">
<li>Myndir - málverk, teikningar, kort, ljósmyndir og myndir af safngripum</li>
<li>Textar - bækur, dagblöð, sendibréf, dagbækur og skjalasöfn</li>
<li>Hljóð - tónlist og talað mál af sívalningum, hljóðsnældum, geisladiskum og útvarpsupptökum</li>
<li>Myndbönd - kvikmyndir, fréttamyndskeið og sjónvarpsútsendingar</li>
</ul>


<p>
Sum viðfangsefni eru heimsfræg, eins og bók Isaac Newton um <a class="fn url" href="/portal/record/03486/3B3F6BF07415A610AF690E1D5FED38AE815A1957.html?query=Philosophiae%2BNaturalis%2BPrincipia&qf=-TYPE:Wikipedia&start=7&startPage=1&view=table&pageId=brd#similar-content">lögmál um hreyfingu hluta</a>, teikningar eftir <a class="fn url" href="/portal/search.html?query=who%3A+leonardo+da+vinci">Leonardo da Vinci</a>, málverk Johannes Vermeer af <a class="fn url" href="/portal/record/92034/6BD59765E7734AA666431F3021063CA1E3A1D026.html">stúlku með perlueyrnalokk</a> eða efni um <a class="fn url" href="/portal/brief-doc.html?query=%22Berliner+Mauer%22+OR+%22Berlin+Wall%22&view=table">Berlínarmúrinn</a>. Önnur eru faldir fjársjóðir sem bíða þess að þú uppgötvir þá.</p>

<p>Þekkt nöfn eins og <a class="fn url" href="/portal/search.html?query=DATA_PROVIDER%3A%22The%20British%20Library%22">British Library</a> í London,  <a class="fn url" href="/portal/search.html?query=DATA_PROVIDER%3A%22Rijksmuseum%22">Rijksmuseum</a> í Amsterdam og  <a class="fn url" href="/portal/search.html?query=%22Mus%C3%A9e+du+Louvre%2C+Paris%22&qf=PROVIDER%3A%22moteur+Collections+%3B+France%22">Louvre</a> í París standa við hlið smærri stofnana um alla Evrópu. Samanlögð söfn þeirra gera þér kleift að kanna sögu Evrópu frá fyrstu tíð til okkar daga.</p>

<p>Hvort sem þú finnur frægt verk eða minna þekktan hlut tengir Europeana þig alltaf við frumeintak svo þú getur verið viss um uppruna efnisins.</p>
<p>For more information, you can visit <a rel="me" class="fn url external" href="http://pro.europeana.eu/about?utm_source=portalmenu&amp;utm_medium=portal&amp;utm_campaign=Portal%2Bmenu">Europeana Professional</a>, our knowledge sharing platform.</p>

<p><a class="fn url" href="storyline.html">Sjá þakkir fyrir sögu og myndir í Europeana-myndbandinu (að ofan)</a></p>

</div>




