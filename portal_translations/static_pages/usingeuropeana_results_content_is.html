
<div id="content-main" class="with-sidebar">
<h1>Niðurstöður í Europeana</h1>

<p>Europeana skiptir leitarniðurstöðum í fimm aðalflokka: texta, myndir, kvikmyndir, hljóð og þrívíða hluti.</p>
<p>Tegundir hluta í hverjum flokki eru:</p>

<ul class="zero">
<li><strong>Textar</strong>: bækur, bréf, skjöl, lokaverkefni, ljóð, blaðagreinar, ljósprent, handrit og nótnahandrit.</li>
<li><strong>Myndir</strong>: málverk, teikningar, prentmyndir, ljósmyndir, myndir af safngripum, kort, grafíkmyndir, uppdrættir og nótnablöð</li>
<li><strong>Kvikmynd</strong>: kvikmyndir, fréttamyndir og sjónvarpsþættir</li>
<li><strong>Hljóð</strong>: tónlist og talað mál af sívalningum, hljóðsnældum, geisladiskum og útvarpsupptökum</li>
<li><strong>Þrívídd</strong>: þrívíðar myndir af hlutum, byggingum eða stöðum.</li>
</ul>

<p>Þú getur líka raðað leitarniðurstöðum eftir miðli, tungumáli, tíma, landi, höfundarétti, eða efnisveitu með því að nota flötinn Þrengja leit á niðurstöðusíðunni. Sjá <strong>Að leita í Europeana</strong> fyrir frekari upplýsingar.</p>

<p>Leitarniðurstöður birtast í rúðum. Þú getur valið hversu margar niðurstöður birtast á síðu með því að velja úr <strong>Niðurstöður á síðu</strong> fellilistanum fyrir ofan og neðan niðurstöðurnar. Þú getur valið <b>12, 24, 48</b> eða <b>96</b>.</p>
<p>Til að fletta í gegnum niðurstöðulistann, smelltu á einföldu örvarnar fyrir ofan og neðan niðurstöðurúðurnar. Smelltu á &gt; eða &lt; til að fletta eina síðu í hvora átt, eða á tvöföldu örvarnar &gt;&gt; eða &lt;&lt; til að fara á fremstu og öftustu niðurstöður. Þú getur líka slegið inn númer þeirrar síðu sem þú vilt skoða.</p>
<p><strong>Frekari upplýsingar</strong> um hlut er hægt að finna með því að velja hlutinn í niðurstöðunum.</p>

<h2>Stök gögn</h2>

<p>Eftir leit getur þú valið þann hlut sem þú vilt skoða til að fá meiri upplýsingar um hann.</p>
<p>Hlutasíðan sýnir eftirfarandi:</p>

	<ul class="zero">
		<li><strong>Smámynd/forskoðun</strong> - smelltu á stækkunarglerið <strong>Skoða</strong> fyrir neðan smámyndina til að skoða stærri mynd og viðbótarupplýsingar í nýjum glugga. Smelltu á X-ið efst til hægri til að loka þeim glugga.<br> 
		Ef til eru margar myndir af sama hlut, t.d. síður bókar eða ólík sjónarhorn á hlut, birtist myndahringekja fyrir neðan smámyndina. Þú getur valið myndir í hringekjunni eða smellt á örvarnar á aðalmyndinni til að fletta gegnum myndirnar.</li>

<li><strong>Réttindi og notkunarleyfi</strong> - fyrir neðan hverja smámynd finnur þú réttindayfirlýsingu sem gefur til kynna þau skilyrði sem fylgja endurnýtingu þessa stafræna hlutar. Nú eru 12 ólíkar réttindayfirlýsingar sem lýsa ólíkum skilyrðum endurnýtingar. Þegar þú smellir á réttindayfirlýsinguna opnast nýr gluggi með fullri lýsingu á skilyrðunum, eða, þar sem um Creative Commons-leyfi er að ræða, tengil í notkunarleyfið sjálft.</li>

<li><strong>Skoða hlut hjá</strong> - skoða hlutinn á vef efnisveitunnar sjálfrar. Þetta er til dæmis gagnlegt til að finna viðbótarupplýsingar og stærri myndir, eða til að sjá hlutinn í sem fyllstri mynd, t.d. heila bók eða myndskeið.</li>
<li><strong>Deila</strong> - deila hlutnum á mörgum samfélagsmiðlum, prenta hann út eða senda með tölvupósti. Veldu það sem þú vilt.</li>
<li><strong>Tilvísun á Wikipediu</strong> - þessi aðgerð hjálpar þér að tengja við hluti í Europeana og vísa í þá frá Wikipediu-greinum. Kóðinn sem þú þarft er sniðinn til að hægt sé að fella hann beint inn í greinarskrifatól Wikipediu. Veldu <strong>Tilvísun</strong> eða <strong>Neðanmálsgrein</strong> og afritaðu og límdu textann sem birtist. Til að loka tilvísunarglugganum, smelltu á X í hægra horninu efst.</li>
<li><strong>Þýða upplýsingar</strong> - veldu úr fellilistanum yfir tungumál. Athugaðu að þetta er vélþýðing.</li>
</ul>

<p>Aðalramminn á hlutasíðunni gefur þér meiri upplýsingar um hlutinn. Magn og tegund upplýsinga er breytilegt en getur innihaldið nafn hlutarins og lýsingu, auk annarra upplýsinga eins og staði, tíma, snið og efnisveitur.</p>

<p>Þessar upplýsingar gætu innihaldið tengla í frekari upplýsingar. Smelltu á þá til að finna hlutinn í annarri leitarvél, t.d. vef efnisveitunnar sjálfrar, eða til að leita að upplýsta hugtakinu í Europeana.</p>

<p>Til að fara á næsta eða fyrri hlut í þínum leitarniðurstöðum, smelltu á <strong>Næsta</strong> eða <strong>Fyrra</strong> valkostina.</p>

<p>Hringekja sem sýnir <strong>Svipuð gögn</strong> af allt að 10 gögnum sem tengjast því sem þú ert að skoða. Veldu mynd til að fá nánari upplýsingar.</p>

<p>Önnur leið til að finna svipað efni er að nota tenglana <strong>Leita líka að</strong> fletinum. Þar eru tenglar í aðrar leitir að hlutum með, til dæmis, sama titil, höfund, snið eða eru frá sömu efnisveitu. Tala innan sviga, t.d. (33), sýnir fjölda niðurstaðna fyrir þessar leitir. Smelltu á tengilinn til að framkvæma leitina.</p>

</div>

